I"<p>De kleur bruin klinkt niet altijd even dynamisch. Bruin is gewoon bruin. Of toch niet? Waarom bruin? Welke indruk maken wij met bruin haar op anderen? En waarom ook eigenlijk geen bruin?</p>

<p>Ik wil graag een opvallende boodschap van trendforecaster Lidewij Edelkoort met jullie delen. Dit is wat ze tijdens het seminar ‘The Brown Age’, georganiseerd door Appletizer, vertelde:</p>

<blockquote>
  <p><em>Zwart is altijd goed, zo wordt vaak gedacht als men niet weet wat te dragen. Dit gaat niet lang meer op. Zwart zal verdwijnen en zal worden overgenomen door bruin. Bruin rukt al langer op, maar nu is het de tijd om het groot aan te kondigen. De komende dertig jaar zal het draaien om bruin.</em></p>
</blockquote>

<p>Laten we eens kijken naar de haarkleur bruin. Wat doet dat met jouw uitstraling of liever gezegd, hoe kom jij op een ander over? Mensen zien je dan eerder als een zakelijk en betrouwbaar persoon. Je komt rustig over en maakt een verantwoordelijke indruk. Dat voelt wel zo prettig in deze tijd, laten we eerlijk zijn. Bruin straalt een bepaalde warmte uit.</p>

<p>Er zijn heel veel verschillende bruinkleuren en de zoektocht naar de bruinkleuren die bij jou passen begint met het bepalen van je huidtoon. Wanneer je een koele huidtoon hebt flateren tinten als asbruin, parelbruin natuurlijk bruin en violetbruin jou juist. Heb je een warme ondertoon, dan kan je beter kiezen voor kastanjebruin, goudbruin, koperbruin, mahonie en roodbruine tinten. </p>

<p><img src="/uploads/bruinhaar-koffijberg-kapper-boelle1.jpg" alt="" width="400" height="480" /></p>

<p>Hier hebben we het eigenlijk over de diepte van een bruine haakleur, maar veel haarkleuringen hebben ook een bruine toon als karakter. Dat betekend dat deze bruine gloed ook op een blonde ondergrond aangebracht kan worden! Zoals je begrijpt heb je dus echt een kleurspecialist nodig om de juiste bruintint voor je te ontdekken. Daar komt ook nog eens bij dat een donkere haarkleur je ook nog moet staan! Misschien maakt deze kleur je wel te hard of te flets. Er zijn testen er om samen met je kapper naar te kijken, zodat je weet wat echt bij je past. </p>

<p><img src="/uploads/bruinhaar-koffijberg-kapper-boelle2.jpg" alt="" width="400" height="480" /></p>

<p>Wat ook interessant is om te onderzoeken is of een bruine haarkleur bijvoorbeeld bepaalde element in jouw gezicht naar voren laat komen of juist naar de achtergrond kan laten verdwijnen. Een voorbeeld: als je woonkamer een hoog plafond heeft en je wilt deze minder hoog laten ogen dan kun je het plafond donkerder schilderen. Nu de vertaalslag naar jouw gezichtsvorm. Wanneer jij een hoog voorhoofd hebt en je wilt deze kleiner laten ogen zou je de uitgroei of grotere aanzet dus naar een bruine tint kunnen laten kleuren, eventueel in combinatie met een pony of een lok, zodat het haar ook over je voorhoofd valt. </p>

<p>Dus buiten het feit dat bruin een enorme modetint wordt en jou op een bepaalde uitstraling geeft, heeft een bruine haarkleur nog veel meer functies. Ik zal je daar graag meer over vertellen in mijn volgende blog.</p>
:ET