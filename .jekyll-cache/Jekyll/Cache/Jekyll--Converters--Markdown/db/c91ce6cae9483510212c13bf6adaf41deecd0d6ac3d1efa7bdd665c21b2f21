I"|<p><strong>Over Kimm Koffijberg</strong><br />
Getrouwd met Robert Rijnbeek<br />
Kinderen: Stijn van acht jaar en Vinn van zes jaar.<br />
Functies: Koffijberg Hairdressers en Global Color Director Keune Haircosmetics<br />
Quote/ lijfspreuk: Het mooiste wat je kunt worden is jezelf. Beauty begint op het moment dat je besluit jezelf te zijn.</p>

<p><img src="/uploads1/interview.jpg" alt="" /></p>

<p><strong>Wat is de missie van je bedrijf/merk?</strong><br />
Wij willen het mooiste in onze klanten naar boven halen. Hun identiteit versterken met de juiste coupe en haarkleur of de bijpassende identiteit zorgvuldig onderhouden. Wij helpen klanten in de verschillende levensfases door ze te voorzien van die uitstraling die zij op dat moment nodig hebben. Wij denken vanuit concepten.</p>

<p><strong>Wie zijn je klanten?</strong><br />
Dit zijn mensen die dicht bij zichzelf willen blijven. Wanneer dat betekent dat jij heel natuurlijk bent of juist expressiever, kunnen wij jou daarmee helpen. Wil je weten of de laatste trends ook jouw look versterken of ben je meer het klassieke type? Heb je weinig tijd en wil je toch snel geholpen worden? Binnen onze salon is de klant Koning!</p>

<p><strong>Wat maakt Koffijberg Hairdressers zo bijzonder?</strong><br />
Een kappersbezoek moet naar mijn mening altijd een fijne ervaring zijn en ook zo makkelijk mogelijk ervaren. We serveren heerlijke broodjes tijdens lunchtijd, ’s avonds eventueel een heerlijk wijntje en nootje om lekker even te ontspannen. Daarnaast kan je tijdens werktijd doorwerken door onze perfecte WIFI.  Of nu het hele gezin gezellig langs komt voor een perfecte nieuwe look of dat je alleen langs komt voor me-time middels een heerlijke ontspannende hoofdmassage en intensieve haarverzorging in onze treatmentroom. We geven je met veel plezier een geweldige welness ervaring! Kortom; het gaat er om wie de klant is en wat zij wil ervaren en wij zorgen dat die beleving waar gemaakt wordt!</p>

<p><strong>Wat maakt jouw rol binnen het bedrijf zo bijzonder?</strong><br />
Ik ben altijd op zoek naar nieuwe concept ideeën om onze klanten het zo gemakkelijk mogelijk te maken, zodat zij zichzelf herkennen en zich prettig voelen met wat zij uitstralen. Daar heb ik mijn team bij nodig. Hun moedig ik aan om te excelleren daar waar hun passie ligt en hun expertise te blijven ontwikkelen. Zo kan de klant gebruik maken van de passievolle expertise die wij in huis hebben.</p>

<p><strong>Hoe heb je de grootste groei gerealiseerd?</strong><br />
Door constant in beweging te blijven, op zoek te gaan naar nieuwe concepten die bij onze ambacht passen en onze klanten net dat stukje extra kunnen bieden. Investeren in mijn team en in het bedrijf door ons te blijven onderscheiden en zo het verschil te maken.</p>

<p><strong>Wat is je favoriete lunch- &amp; diner hotspot?</strong><br />
Jackson Dubois in Amsterdam. Ik vind hun concept heel sterk en interessant, en het is ook nog eens lekker eten. Jackson Dubois is gevestigd in Esprit café. Waar het Esprit Café overdag in stand is gebleven wordt dit rond 18.00 uur smooth omgeturnd naar Jackson Dubois. Het verhaal is dat Jackson Dubois tijdens zijn wereldreis alle bijzondere gerechten serveert in het restaurant. Het is dus een mix van internationale gerechten van Roti, tot bitterballen en Indische rijsttafel. Ik vind het sterk dat je als ondernemer kijkt hoe je alles uit je zaak kunt halen om zo je zaak nog succesvoller te laten worden.  </p>

<p><strong>Welke fashiondesigner of style icoon inspireert jou het meest in het leven?</strong><br />
Ik word erg geïnspireerd door het merk The Kooples. Ten eerste draag ik hun kleding graag om hun edgy vrouwelijke maar stoere ruige look. Ik vind de uitstraling en branding ook erg krachtig. Ze zetten mannen en vrouwen neer in welke koppel-vorm dan ook zoals ze zijn en laten hen in hun waarde. Dat sluit erg bij mijn ideeën aan.</p>

<p><strong>Met welke make-up producten voel jij je op en top vrouw?</strong><br />
Ik gebruik graag de Brow extender van Diva Derm, daar ik een litteken uit mijn jeugd in mijn wenkbrauw heb kan ik deze met de fibers goed opvullen. Ook zorgt het product ervoor dat mijn wenkbrauwen een natuurlijke uitstraling behouden maar deze wat voller maken en wat donkerder waardoor ik wat meer expressie krijg.</p>

<p>Mijn favoriete parfum is Shiro van Masaki Matsushima. Het is een bloemige geur die hele zacht is en niet te opvallend. Ik houd van de mix van white musk, katoenbloem, cyclamen, roos en iris.</p>

<p><strong>Welke haarproducten gebruik jezelf?</strong><br />
Ik gebruik zelf van Keune van de So Pure lijn, de Recover Lijn. Deze zorgt ervoor dat mijn haar weer van binnenuit opgebouwd wordt. Ik laat mijn haar altijd highlighten en wil deze zo koel blond mogelijk laten worden. Deze lijn zorgt ook voor een heerlijke geurbeleving door de toevoeging van essentiële oliën als Ylang-Ylang, Palmarosa, argan oil en avocado. Ook bevat deze lijn geen sulfaten en parabenen, wat een fijne bijkomstigheid is.</p>

<p><strong>Wat is favoriete vakantie bestemming om je weer even op te laden?</strong><br />
Ik vind het heerlijk om te snowboarden in Oostenrijk. Dan denk ik echt even helemaal nergens meer aan, lekker in de natuur zijn, kou, mooi winter landschap en je even helemaal ontladen. Heerlijk! Natuurlijk wel met mijn gezin.</p>

<p><strong>Wie of wat is je grootste inspiratie?</strong><br />
Alles en iedereen. Ik kan geïnspireerd raken door grote en kleine dingen, architectuur, natuur, mensen en dieren. Wanneer ik een bepaalde structuur, vorm of kleurencombinatie zie ga ik dat vertalen naar haar. Dit kan zijn in een kniptechniek of een kleurtechniek of juist mooie combinaties van kleurverloop.</p>

<p><strong>Je mag met 4 mensen dineren, wie neem je mee?</strong><br />
Mijn gezin. Even lekker quality time.</p>

<p><strong>Heb je nog een leuke tips &amp; tricks de lezers?</strong><br />
Ga niet onvoorbereid naar de salon, verzamel eventueel beeld van wat je wel mooi vindt en wat je niet mooi vindt. Dat beeld mag ook een vacht van een dier zijn of een stuk hout wat je prachtig vindt. We hebben dan een praatstuk en kunnen dan als experts met jou bespreken wat het beste bij jou past. Wij als stylisten realiseren ons heel goed dat praten over bijvoorbeeld een haarkleur best lastig is om uit te leggen. Wanneer je ondersteuning meeneemt helpt ons dat beide.</p>

<p><a href="https://www.instagram.com/kimmkoffijberg/">Leuk als je Kimm volgt op instagram, klik hier!</a> </p>
:ET