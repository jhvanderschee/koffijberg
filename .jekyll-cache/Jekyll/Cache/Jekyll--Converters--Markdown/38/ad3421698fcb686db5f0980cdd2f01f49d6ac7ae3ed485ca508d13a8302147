I"|<p>Amsterdam, oktober 2010 -  De najaarscollectie ‘Feminity’  van Kimm Koffijberg is zowel supervrouwelijk als stoer: zachte lijnen, sensuele lokken en bewegingen in combinatie met gewaagde undercuts. Geïnspireerd op de sophisticated sexy lingerie van nu. De krachtige vrouwelijke coupes zijn met de goede tools en stylingproducten ook door de consument zelf goed in model te brengen en te ’re-shapen’. Dé items van dit fashionseizoen op de catwalk: glans, donkere en nude tinten komen helemaal terug in ‘Feminity’.</p>

<p>Krachtig, vrouwelijk en haalbaar voor de consument
Sexy chique haar met wearable lingerie is de inspiratiebron voor ‘Feminity’. De gedurfde undercuts mogen, nee moeten net als de sexy sophisticated lingerie dit najaar te zien zijn. Kimm ziet dat in een tijd waarin het economisch slechter gaat een krachtig mooi uiterlijk voor vrouwen belangrijker is dan ooit.</p>

<p>Vrouwen zijn in 2010-2011 allang gewend om zelf de föhn of steiltang te gebruiken, dus zij kunnen de coupes met de juiste haarverzorging en stylingproducten gemakkelijk zelf op verschillende manieren in model brengen.</p>

<h2 id="kleur-techniek-en-styling">Kleur, techniek en styling</h2>

<p>Favoriete kleurschakeringen in de collectie zijn donkere en nude kleuren (zand, beige, champagne), koel en warm en veel glans.
Om een supervrouwelijk effect te krijgen werkt Kimm met lange lagen en zachte lijnen. De lagen worden goed ingeknipt of gesliced om zoveel mogelijk beweging te creëren in het haar. Voor een onverwacht stoer accent zijn er kortgeknipte undercuts, die wel of niet geshowd worden.
Er is veel slag en structuur in het haar, dit geldt niet alleen voor lang haar, maar ook voor de modellen met halflang haar of de korte coupes. Bij deze laatste modellen is het haar met de handen in model gekneed.</p>

<h2 id="producten">Producten</h2>

<table>
  <tbody>
    <tr>
      <td>Kleuringen:</td>
      <td>Koleston Perfect en Color Touch van Wella Professionals.</td>
    </tr>
    <tr>
      <td>Verzorging:</td>
      <td>SP (System Professional) van Wella Professionals.</td>
    </tr>
    <tr>
      <td>Styling:</td>
      <td>High Hair van Wella Professionals.</td>
    </tr>
  </tbody>
</table>

<h2 id="model-zazou">Model Zazou</h2>

<p>Het warm rode lange haar is op zichzelf al sexy, door extra glans toe te voegen wordt dit effect nog versterkt.
Lange lagen vanuit de middenscheiding geven beweging in het haar. Door gebruik van de krultang krijgt het een mooie natuurlijke slag.
Als variatie is een zogenaamde ‘donut’ in het haar gedraaid, de rol uit de jaren twintig.</p>

<h2 id="model-2-fleurance">Model 2 Fleurance</h2>

<p>Bij dit lange haar zijn veel kleurcontrasten gebruikt, met name in de pony. Lang haar kan saai zijn, maar door de vele kleurschakeringen is dat hier absoluut niet het geval.
Zachte lijnen voor de pony, die in een handomdraai met wat gel verandert  in een stoere look met plukjes op het voorhoofd.</p>

<h2 id="model-3-ashley">Model 3 Ashley</h2>

<p>De hier gebruikte asbruine kleur geeft een natuurlijk koele uitstraling.
Aan de voorkant van deze halflange boblijn is het haar lang gelaten, wat zorgt voor een vrouwelijke uitstraling. Draait het model zich om dan wordt het kort opgeknipte haar in de nek zichtbaar en krijgt deze coupe een wel heel onverwachte stoere uitstraling.
De slag in het haar is er tijdens het föhnen met de handen ingekneed.</p>

<h2 id="model-4-nikee">Model 4 Nikee</h2>

<p>Voor deze korte coupe is de kleur koel champagne gekozen.
De undercut zijkant en de contouren zijn erg kort opgeknipt. Bovenpartij en zijpartij zijn disconnected*, goed ingeknipt en uitgesliced, waardoor de lagen vloeiend en zacht in elkaar doorlopen en er veel beweging in het haar is. * Disconnected houdt in dat de lagen technisch niet op elkaar aansluiten. Dit geeft een extra dimensie aan de coupe waardoor je verassende effecten creëert en een stevige opbouw van het kapsel kunt maken.
Deze coupe moet niet te netjes zitten. Met de handen en een goede wax reshape je deze grappige coupe in een handomdraai.</p>

<h2 id="model-5-michelle">Model 5 Michelle</h2>

<p>In deze sexy coupe zijn tinten als koel zand, beige, en champagne gebruikt.
Het haar is ingeknipt met de schaar met als resultaat zachte lijnen die de beweging ondersteunen.
Het haar is eerst droog geföhnd met een stevige mousse en vervolgens met de steiltang steil gemaakt. Door wat wax in de punten aan te brengen komt de gebruikte kniptechniek goed tot zijn recht. Er ontstaat namelijk beweging in het haar doordat het haar is ingeknipt en uitgesliced.
De stoere pony kan ook als lok worden gedragen, waardoor je de undercut goed ziet. Voor een supersexy onderscheidend resultaat.</p>
:ET