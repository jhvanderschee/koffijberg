---
title: Van winterslaap naar marathon
image: /uploads/img-2567-original.jpg
alignment: top
---
We zijn weer open en we geeft dat een voldaan gevoel\! Wat heerlijk om weer met je mooie vak bezig te mogen zijn. Creatief zijn, met mensen omgaan, je team weer bij je te hebben. En de lege, donkere, koude salon weer gevuld zien met energie.

> Niemand van onze klanten is door een illegale thuiskapper geholpen tijdens de&nbsp;*lockdown*.

Dat ons mooie vak tot de primaire levensbehoefte behoort, is na de tweede&nbsp;*lockdown*&nbsp;opnieuw bevestigd. Klanten zijn zo ontzettend dankbaar dat ze weer bij ons mogen komen. En wat hebben ze het goed volgehouden\! Misschien hebben ze zelf hun uitgroei bijgewerkt met onze kleurkit, of de pony zelf een beetje bijgeknipt of mevrouw heeft de contouren heel voorzichtig gefatsoeneerd. Maar niemand van onze klanten is door een illegale thuiskapper geholpen tijdens de&nbsp;*lockdown*. En dat maakt mij enorm trots op onze mooie, trouwe klantenkring. Daarnaast zijn we ook ontzettend verwend met bloemen, wijn, chocolade en zelfs kapperssokken voor ‘Echte helden’

#### Corona proof

Gelukkig\! Toen we open gingen hadden was de salon helemaal 'corona proof'. Dat was al een hele zorg minder. Het enige wat echt wel even wennen was, waren de mondkapjes die we de hele dag moesten dragen. Soms wel 10 uur lang, omdat we allemaal de eerste 2 weken veel extra uren werkten. Maar als je de klanten dan zo dankbaar de deur uit ziet gaan, neem je dat voor lief. En als dat een voorwaarde is om weer open te mogen, dan doen wij dat heel graag.

#### Mooi compliment

Tijdens de&nbsp;*lockdown*&nbsp;zijn we steeds in contact gebleven met de klant en daar kregen wij veel complimenten over. Via social media heeft het hele team haar bijdragen geleverd met leuke 'doe-het-zelf- filmpjes' (waarin we niet voordeden hoe je zelf je haar kunt knippen of kleuren) &nbsp;en mooie inspiratie stories. Dat zagen we terug in de salon want klanten hadden hun haar extra goed verzorgd, leuke updo’s geoefend en kwamen goed voorbereid met&nbsp;*moodboard*&nbsp;naar de salon zijn om hun mogelijk nieuwe look of kleur met ons te bespreken. Ook vertelden ze dat hun haar 10 weken lang eigenlijk wel heel goed had gezeten. Dat is een mooi compliment voor het hele team. We leveren echt vakwerk en dat overleeft zelfs een&nbsp;*lockdown*.

[lees verder......](https://www.wiewathaar.nl/van-winterslaap-naar-marathon/){: target="_blank" rel="noopener"}
