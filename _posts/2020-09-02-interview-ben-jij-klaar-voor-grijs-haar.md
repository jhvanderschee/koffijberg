---
title: 'Interview: Ben jij klaar voor grijs haar?'
image: /uploads/web-mg-6631.jpg
alignment: top
---

**AMERSFOORT Grijs haar is al lang niet meer iets voor oude dames. Tegenwoordig zie je zelfs jongeren die expres hun haar grijs verven. Een trend? Nee, ook dat niet, grijs haar heeft een heel eigen plek verworven in het modebeeld, helemaal na de lockdown.**

We spreken met Kimm Koffijberg, eigenaar van Koffijberg Hairdressers. Zij was jaren geleden al helemaal ‘into’ grijs haar en ontwikkelde zelfs een heel eigen grijsservice in haar salon, met de naam ‘shining grey’. Gelukkig vond ze een gaatje in haar drukke agenda om ons daar alles over te vertellen.

**TYPEN GRIJSKLANTEN**&nbsp;Kimm: ,,We hebben de ‘grijsservice’ een jaar of zeven, acht geleden geïntroduceerd in de salon. De media hebben er indertijd veel aandacht aan besteed. Hoewel we heel positieve reacties ontvingen van consumenten, was er vanuit de kappersbranche nog veel weerstand. Dat snap ik ook wel. Het beeld was dat het slecht zou zijn voor de zaken als klanten hun haar grijs uit zouden laten groeien. Maar de service die wij bieden is zoveel meer dan dat. Er zijn ook meerdere typen ‘grijsklanten’. Van jonge, hippe dames die ervoor kiezen om hun haar grijs te kleuren tot dames die door de jaren heen grijs zijn geworden en het niet langer iedere vier weken willen laten kleuren.”

![](/uploads/2018-05-06-koffijberg-1393.jpg){: width="1024" height="683"}

**GRIJZE UITGROEI**&nbsp;We gaan ook niet van de ene dag op de andere over tot het uit laten groeien van het natuurlijke grijs. Integendeel. ,,Het is een heel kleurproject dat we aangaan met de klant. Zo’n klant komt gedurende een jaar regelmatig naar de salon om het haar te laten kleuren en we begeleiden haar uitgebreid. Na een jaar van intensieve begeleiding kijken we hoe het ervoor staat met het haar van de klant en of ze tevreden is met het resultaat. Meestal blijft ze ook na die tijd terugkomen voor high- en of lowlights, dat houdt het grijze haar levendiger.”

,,Als je vroeger je uitgroei niet meer wilde kleuren en over wilde stappen op je eigen grijze haar, dan was de oplossing vaak kort knippen en de punten ontkleuren. Tegenwoordig gaat dit proces heel geleidelijk, dat is veel prettiger. De reactie die we vaak krijgen is dat mensen zich met deze haarkleur tien jaar jonger voelen.”

**GELEIDELIJK KLEUREN**&nbsp;,,Een klant weet van te voren niet hoe het allemaal gaat uitpakken als ze het traject met ons aangaat, dus is het fijn om visuele ondersteuning te hebben”, vervolgt Kimm. ,,We proberen ons dus ook echt heel goed te verdiepen in de emotie van de klant. Wij pakken de kleuring daarom ook heel geleidelijk aan met high- en lowlights. Hier variëren we mee, afhankelijk van de uitgroei die we zien. Zou je ervoor kiezen om het haar in een keer helemaal grijs te kleuren, dan komt dat heel onnatuurlijk over.”

,,Door mond-tot-mondreclame krijgen wij veel nieuwe klanten met deze service. Collega’s, vrienden en kennissen van zo’n klant zien dat het haar professioneel en goed behandeld wordt en komen ook naar ons toe. We zijn ons goed bewust van de mogelijkheden. Zo werken wij hier in de salon met moodboards met verschillende kleuren grijs. Daar staan natuurlijk modellen op van meerdere leeftijden, maar ook natuurfoto’s en sieraden. We gebruiken die moodboards niet alleen voor onszelf, maar ook om aan de klant te laten zien. En wanneer begin je met kleuren? Op welke leeftijd en hoe grijs ben je dan al?”

[**VEEL MOGELIJKHEDEN -&gt; Lees verder**](https://www.destadamersfoort.nl/nieuws/beauty-lifestyle/359867/ben-jij-klaar-voor-grijs-haar-){: target="_blank" rel="noopener"}