---
title: Steeds meer vrouwen gaan voor grijs haar
image: /uploads/grijs-haar-kapper-kapsel-nos.jpg
alignment: middle
---

## Steeds meer vrouwen gaan voor grijs haar: 'Het is even aantrekkelijk als gekleurd haar'

Steeds meer vrouwen gaan grijs, ontdekte journalist Wies Verbeek. Waar vrouwen eerder bijna altijd bij het grijs worden hun haar in een andere kleur verfden, is het volgens Verbeek nu in opkomst om het grijs te laten voor wat het is. "En nee, niet in het kader van: laat het allemaal maar hangen. Het gaat wel gepaard met er goed uitzien", legt Verbeek uit in het&nbsp;*NOS Radio 1 Journaal*.

Volgens de journalist is het geen trend, maar een omslag. "Het zal ook blijvend zijn vanwege de duurzaamheid. Je smeert anders toch elke keer chemicaliÃ«n in je haar." Ons beeld over grijs haar is ook veranderd, zegt ze. "We hebben niet meer die angst voor grijs worden."

https://www.youtube.com/watch?v=86shaHVUiSU

Ik dacht dat mensen gemiddeld 6 jaar ouder zouden worden geschat met grijs haar, maar dat was gemiddeld 3 jaar.

## Wies Verbeek

Verbeek interesseerde zich in het grijs worden onder vrouwen en maakte daar een documentaire over. Ze liet zes portretten maken van vrouwen met hun normale haarkleur. Daarna photoshopte ze het haar van de geportretteerde vrouwen grijs. Die foto's legde ze voor aan 500 mensen en vroeg naar de leeftijd en aantrekkelijkheid.

"Wat ik opmerkelijk vond, is dat de haarkleur helemaal niets uitmaakt qua aantrekkelijkheid. Iemand wordt even aantrekkelijk gevonden met grijs haar als met gekleurd haar", zegt Verbeek. Ook viel de leeftijdsschatting haar mee. "Ik dacht dat mensen gemiddeld 6 jaar ouder zouden worden geschat met grijs haar, maar dat was gemiddeld 3 jaar. Dat vond ik opvallend."

## Op datingsite meer reacties op grijs haar

Om te kijken hoe het grijze kleurtje effect op haarzelf had, schreef Verbeek zich in op een datingsite met blond haar en grijs haar. "Ik kreeg zelfs meer reacties met het grijze haar\!"

&nbsp;