---
title: Color Trophy 2019
image: /uploads/color-trophy-kapper-koffijberg-amsterdam.jpg
alignment: middle
---

**Team Koffijberg Hairdressers**

**Het team van Koffijberg Hairdressers heeft meegedaan aan de Color Trophy van L’Or&eacute;al Professionnel, een wedstrijd waarbij het gaat om het cre&euml;ren van draagbaar haar. Kimm Koffijberg: “Wij willen toegankelijk zijn voor de consument. Daarom hebben we gekozen voor modellen uit de vriendenkring en foto’s gemaakt met een mobiele telefoon. Uiteindelijk gaat het erom dat jij als kleurspecialist laat zien hoe jouw inspiratie op een echt mens tot leven komt.”**

Bo Kramer, kleurspecialist en topstylist

“Inspiratie was de bronzing trend van de L’Or&eacute;al Professionnel-collectie. Ik heb het haar eerst opgelicht met babylights. Hiermee behoud je de diepte van de natuurlijke haarkleur. Vervolgens heb ik een spoeling gebruikt voor een ros&eacute;gloed op het blonde haar. Om het zachte effect van de haarkleur te accentueren is het haar gestyled met een losse krul.”

![](/uploads/color-thropy-kapper-koffijberg-amsterdam.jpg){: width="1200" height="1600"}

Chantal van ’t Hoff, masterstylist en kleurspecialist

“Ik heb in het haar met lichte en donkere kleuren gewerkt om meer diepte te cre&euml;ren. De herfstkleuren sluiten mooi aan bij haar huidtint. Het haar is vol geknipt met lagen voor de luchtigheid en om haar krullen meer speling te geven. De pony in een curtain bang laten de jukbeenderen mooi naar voren komen.”

![](/uploads/color-trophy-kapper-koffijberg-amsterdam.jpg){: width="1014" height="1111"}

Julia Visser, topstylist

“Ge&iuml;nspireerd door de laatste trends op Instagram en Pinterest heb ik een freehand-techniek afgewisseld met babylights. De voorkant heb ik geknipt in curtain bangs en de rest van de lengtes is lang gehouden in lagen.”

![](/uploads/color-trophy-kapper-koffijberg-amsterdam-julia.jpg){: width="1114" height="1600"}

Boelle During, stylist

“Ik heb een combinatie gemaakt van babylights en een painting om het haar zo blond mogelijk te krijgen, maar wel met een zachte overloop. Met een donkere kleur heb ik een diepe aanzet gecre&euml;erd en over de lengtes is een lichte lila toner gezet. Het kapsel heb ik vrij bot geknipt met een kortere voorkant voor een speels effect.”

![](/uploads/color-trophy-kapper-koffijberg-amsterdam-boelle.jpg){: width="714" height="1024"}

Yvonne Irvine, masterstylist en kleurspecialist

De speelse effecten in logo’s van modehuizen zoals Chanel en Louis Vuitton hebben me ge&iuml;nspireerd. Dit heb ik toegepast in het haar, waardoor de coupe niet verandert, maar de haarkleur wel een andere dimensie krijgt: een druipend effect. De warme koperkleurige achtergrond geeft diepte en is gecombineerd met koel metaalgrijs. De kleuren spelen als het ware met elkaar en geven extra textuur.”

![](/uploads/color-trophy-kapper-koffijberg-amsterdam-yvonne.jpg){: width="768" height="1024"}

Geschreven door Brigitta van der Linden @BLUSH txt voor magazine FNV Mooi lijfstijl