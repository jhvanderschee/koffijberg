---
title: 'Haartrends: de populairste haarkleuren 2018!'
image: /uploads/kapper-amsterdam-haar-kleuring-dreamy-beige.jpg
alignment: top
---


# Haartrends voor 2018: dit worden de populairste haarkleuren!

Nieuw jaar, nieuw haar! Wil jij dit jaar iets nieuws proberen? Laat je inspireren door de grootste haartrends en de populairste haarkleuren voor 2018. Twijfel je of een trend bij jou past? Ons team helpt je graag bij het kiezen van het juiste kapsel en een passende haarkleur.

**Trend 1: Hygge**<br>Deze trend heeft Scandinavische roots, en draait om warmere tinten. Warm kopergoud gecombineerd met parelkleuren, of warme tinten als mahonie, koper en goud. Bij Hygge staan de donkerdere haarkleuren centraal, maar wil je toch liever een lichtere haarkleur? Onze stylisten weten deze trend ook uitstekend te vertalen naar blondere tinten, om zo jouw perfecte kapsel te creëren.

![](/uploads/versions/kapper-amsterdam-haartrends-blondehighlights-2-1---x----2250-2250x---.jpg)

**Trend 2: Soda**<br>Bij deze trend worden koelere en warmere blondtinten gecombineerd met high- en lowlights. Door de subtiele kleurverschillen creëer je een speels effect, en met de juiste coupe straal je moeiteloos op en top elegantie uit.

**Trend 3: Root stretching**<br>Niet iedereen krijgt een positief gevoel bij het woord ‘uitgroei’, maar in 2018 gaat dat helemaal veranderen! Bij deze trend krijgt de uitgroei juist de ruimte, en blijft deze ruim drie tot vijf centimeter zichtbaar. Daarnaast worden er door het gehele kapsel speelse baby- en highlights geplaatst. Vind je je eigen haarkleur niet mooi? Dan kan ervoor gekozen worden om de uitgroei in een kleur naar keuze te verven.

**Trend 4: Hidden colors**<br>Deze techniek is zeer geschikt voor stijlvolle lob’s en bob’s, waarbij de langere bovenlagen speels en zacht over de onderliggende lagen valt, die in verschillende kleurschakeringen geverfd zijn. Wanneer het haar beweegt of wanneer je het krult, komen de ‘verborgen kleuren’ subtiel naar boven. Steek je je haar op? Dan zal het kleurcontrast nog meer opvallen!

<br>![](/uploads/versions/kapper-amsterdam-haartrends-blondehighlights-3---x----2250-2250x---.jpg)

**Trend 5: Sunlight**<br>Bij deze trend gebruikt de stylist een speciale techniek die een optische illusie creëert. Het lijkt net alsof er een streep zonlicht over je haar heen valt, met meer zachtheid en een spannende draai aan je natuurlijke haarkleur als resultaat.

**Trend 6: Block coloring**<br>Wil jij dit jaar echt iets anders? Dan zal deze trend goed aansluiten bij jouw haarwensen! Met deze kleurtechniek wordt de lichtere basis verdeeld in blokafdelingen, waarbij elke afdeling in een andere tint gekleurd wordt. Klinkt spannend, nietwaar? Het effect is echter adembenemend mooi! Als je haar de laatste jaren vaak voorzien is van highlights, of van een ombretechniek, dan is deze techniek erg geschikt om daar net een andere twist aan te geven.

**Trend 7: Palmtechniek**<br>Voorheen was de freehand color techniek erg populair; hierbij kijkt de stylist heel intuïtief naar waar lichtere tinten in het kapsel aangebracht moeten worden. De palmtechniek is daar een creatieve variant op. Hiermee zal de stylist het kleurproduct met de handpalm op het haar aanbrengen, waardoor de verloop nog zachter zal zijn. Met deze techniek wordt jouw coupe echt een one of a kind kunstwerk!

Ben jij benieuwd welke coupe of welke haarkleur het mooiste bij jou zal staan? Onze haarstylisten voorzien je graag van persoonlijk advies! [Maak vandaag nog een afspraak.](www.koffijberg.nl/contact)