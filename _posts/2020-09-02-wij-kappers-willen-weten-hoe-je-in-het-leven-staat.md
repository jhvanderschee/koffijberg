---
title: Wij kappers willen weten hoe je in het leven staat
image: /uploads/web-mg-6937.jpg
alignment: middle
---

Ik ben heel trots op het feit dat ik kapper ben en dat ik met mijn team kan bijdragen aan een stukje geluk van onze klanten. Ik vind dat wij ons dat best wel eens wat vaker mogen realiseren. Bij ons in de salon vinden we dat, naast je haar mooi en technisch knippen en kleuren, het net zo belangrijk is om ons te verdiepen in jou als persoon. Ik vind dat dit onlosmakelijk met elkaar verbonden is.

Wij kennen en onderscheiden verschillende typen klanten die een bepaalde levensstijl erop nahouden. Bij ons in de salon ontvangen wij veel klassieke, natuurlijke en trendy klanten. Klanten die voor het eerst bij ons komen vullen een vragenlijst in waarbij ze meerdere antwoorden kunnen invullen. Dit gaat om vragen als: ‘Hoe vaak ga en wil je naar de kapper?’ ‘Hoe omschrijf je jouw haarstijl’ en ‘Hoe ziet je zakelijke garderobe eruit (als je die hebt) versus je vrije tijd garderobe?’ &nbsp;Dit is voor ons belangrijk om te weten, omdat wij kappers willen weten hoe je in het leven staat. Wat voor werk doe je, hoeveel tijd heb je om je haar te stylen in de ochtend? Doordat je voor het adviesgesprek de vragenlijst invult heb je er al goed over kunnen nadenken en start het adviesgesprek meteen heel gericht.

#### In wie herken jij je?

Houd jij van een perfect verzorgde look die je persoonlijkheid benadrukt? &nbsp;Van een formele en niet te opvallende look? Een look die stijlvol en tijdloos is, gecombineerd met een&nbsp;*touch*&nbsp;van nu? Dan houd jij van klassieke en iconisch looks.

#### Ben jij meer het type die zijn persoonlijke style benadrukt wil hebben?&nbsp;

Dan ben je absoluut op de hoogte van de laatste trends en tools die wij in de salon gebruiken. Je besteedt veel tijd bij de kapper omdat je dat leuk vindt en wil iets wat echt voor jou ontworpen is. Je houdt van vrouwelijk en staat echt open voor verandering.&nbsp;

#### Ben jij het type die soms iets nieuws wil?&nbsp;

Of wil je niet te veel onderhoud hebben aan je haar? Houd je van je eigen natuurlijke haarkleur of wil je zo natuurlijk mogelijk en dichtbij jezelf blijven? Goed verzorgd, bescheiden en onopvallend voor de dag komen? Dan mag haarkleur niet ten koste gaan van de kwaliteit van je haar.

> **Voor ons is het belangrijk om veel te weten, zodat we jou het perfecte advies kunnen geven**

Wij maken een&nbsp;*tailormade*&nbsp;look voor jou die past bij je levensstijl. Dat is waar het om gaat. Wij willen eerlijk zijn en kijken wat het beste daarbij past. Dat kan ook veranderen wanneer je in een andere levensfase terecht komt. Bijvoorbeeld wanneer je wisselt van job en je sterker over wil komen als vrouw omdat je leiding gaat geven. Dan zou een andere haarstijl en/of haarkleur daar goed bij passen. Daar kunnen we bij helpen.

Zo kun je al met een andere haarkleur krachtiger over komen. Bijvoorbeeld, als je een warme blonde haarkleur hebt kijken mensen anders naar je dan wanneer je een bruine haarkleur hebt. In een andere blog heb ik hier ook al over geschreven. Met bruin haar zien mensen je eerder als een zakelijk en betrouwbaar persoon. Je komt rustig over en maakt een verantwoordelijke indruk. Wanneer je blond zou zijn kom je meer over als speels en grappig. Al kan een kortere coupe met een koel blonde haarkleur juist weer ijzig en streng overkomen.

#### kleuranalyses

De volgende vraag komt dan meteen boven: staat een donkerbruine haarkleur jou wel? Daar hebben we kleuranalyses voor die vertellen of een donkere haarkleur je al dan niet flatteert. Geeft het juist een mooi contrast of word je hier heel flets door? Geeft een koel blonde of bruine haarkleur jou meer rust in het gezicht of geeft het een vreemde indruk? Dit zijn factoreen die allemaal meespelen.&nbsp;

En hoe voel jij je bij een grotere verandering? Past dat bij je om dat in 1 keer te doen of is het beter om het in geleidelijke stappen aan te pakken? Dat zijn belangrijke vraagstukken die we met je delen en daarom duurt een adviesgesprek bij ons ruim 15 minuten.

#### Gezichtsvorm

We hebben het nu vooral over kleur gehad maar de gezichtsvorm is ook erg belangrijk in de keuze voor een bepaalde coupe. Wanneer je bijvoorbeeld een hoog voorhoofd hebt is het prachtig om deze te breken met een pony of een lok. Wel belangrijk om eerst te kijken of dit bij jou haar structuur past. Heb je een sterke kruin dan word het alweer lastiger wellicht. En met een pony die grafisch en recht is creëer je alweer een andere uitstraling dan een ronde zocht vallende pony. Legio mogelijkheden die je samen met jouw kapper kunt bespreken.

Daarom is het belangrijk dat de kapper altijd vraagt of je open staat voor een andere look omdat je het op dat moment misschien nodig hebt door een verandering in je leven. Als je net afgestudeerd bent en het bedrijfsleven ingaat. Of na een zwangerschapsverlof weer terugkeert naar het bedrijf en je naast moeder ook weer een hardwerkende vrouw bent. Maar net als voor vrouwen geldt dit natuurlijk ook voor mannen. Hetzelfde geldt voor klanten die alweer meer richting pensioen gaan of daar al van genieten. Die willen misschien wel hun grijze haar gaan omarmen en de kleuring laten uitgroeien, of hebben juist meer tijd om naar de kapper te gaan en zouden wel eens wat anders willen.

#### Prettig voelen

Het gaat erom dat jij je als klant prettig voelt bij diegene waarbij je in de stoel zit. Dat je je gehoord voelt en dat er een eerlijk advies gegeven wordt. De ene keer heb je er meer behoefte aan dan de andere keer. Maar belangrijk is dat je weet dat jouw kapper je goed kan adviseren en er voor je is. Hij of zij daagt je uit door te vragen en opeens denk je aan die reclame met een vrouw met prachtig rood haar. Had de kapper niets gevraagd dan had je er waarschijnlijk helemaal niet meer aan gedacht… En nu ga je uiteindelijk toch de nazomer in met een geweldig nieuwe haarkleur\!

[Bekijk hier de bijbehorende filmpjes en foto's van het artikel op wiewathaar.nl](https://www.wiewathaar.nl/wij-kappers-willen-weten-hoe-je-in-het-leven-staat/){: target="_blank" rel="noopener"}