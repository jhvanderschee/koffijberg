---
title: Brigit aan het woord
image: /uploads/koffijberg-shoot-266.jpg
alignment: top
---


Elke maand staat in deze rubriek een leuke klant van Koffijberg Hairdressers in de spotlight. Vandaag gaan we in gesprek met Brigit van Niele (60), een trouwe klant die ons al zeker 30 jaar bezoekt. Ze volgde het unieke Shining Grey-stappenplan en deelt graag haar ervaringen. Lees je mee?

Hoe was jouw ‘haarsituatie’ voordat je bij ons geknipt of gekleurd werd?<br>"Tot anderhalf jaar geleden kleurde ik mijn haar met highlights, maar ik werd zo grijs dat ik mij steeds meer ergerde aan mijn uitgroei. Kimm adviseerde mij het stappenplan van Shining Grey. En haar advies heb ik direct opgevolgd!"

![](/uploads/versions/brigit-kapper-highlights---x----898-652x---.png)Waarom wilde je iets anders?<br>"Ik ben inmiddels 60 en ik wilde graag terug naar wie ik ben. Ik ben nou eenmaal grijs; laat het dan ook maar zien! Maar dat ik dat écht wilde, ben ik me pas gaan realiseren nadat ik er met Kimm een gesprek over had."

Hoe heb je het advies ervaren dat jou gegeven werd?<br>"Heel prettig. Er wordt duidelijk uitgelegd wat de stappen zijn en wat er mogelijk is om nog te spelen met kleur door je grijze haar. Omdat de plannen visueel worden gemaakt door middel van moodboards weet je precies waar je aan toe bent."

Hoe heb je de behandeling bij Koffijberg ervaren?<br>"Ik vind het hier altijd heel prettig. De sfeer is goed en ik kom altijd helemaal tot rust. Je wordt goed verzorgd, met een kop lekkere muntthee of een wijntje en nootjes. Ook de heerlijke massagestoelen dragen bij aan deze beleving. De aandacht en communicatie van het gehele team is echt heel fijn. Je voelt je welkom en gehoord. En ook belangrijk: de behandelingen zijn altijd goed. Mijn kleur en coupe zijn perfect en makkelijk te onderhouden."

![](/uploads/versions/brigit-kapper-highlights-kimm-actie---x----1110-560x---.png)Wat vind je van het eindresultaat?<br>"Ik ben er erg blij mee. Rondom mijn gezicht is het grijs nu heel wit, wat ik heel mooi vind. In de rest van mijn haar wordt met donkergrijze accenten gewerkt. Dit klopt bij mijn gezicht en maakt de grijze coupe bijzonder. "

Versterkt dit kapsel jouw identiteit?<br>"Zeker, dit past veel meer bij mijn leeftijd. Ik voel me beter bij dit kapsel dan toen ik mijn haar nog volledig kleurde. Ook krijg ik veel complimenten over mijn haarkleur. En weet je wat grappig is? Ik voel me nu juist jonger in plaats van ouder. Age is nothing but a number!"

Hoe ervaar je jouw haar een paar weken na de behandeling?<br>"Heel goed. Ik ben blij dat ik het advies heb gekregen om één keer per week een zilvershampoo en -conditioner te gebruiken. Zo hou ik mijn grijze haar mooi fris en koel van toon."

Wil je nog iets kwijt over onze salon of de behandeling?<br>"Ik kom al zeker 30 jaar bij Koffijberg en vind het bijzonder dat het team van Koffijberg mij in elke levensfase kan helpen. Toen ik mijn eerste grijze haren wilde camoufleren stonden jullie voor me klaar en nu ik juist een grijze coupe wil, kunnen jullie me ook helpen. Sterker nog: mij werd geadviseerd het stappenplan van Shining Grey te overwegen zonder druk uit te oefenen. Ik beschouw de stylisten ook echt als mijn beautycoach."