---
title: Vegan Verven in opmars
image: /uploads/botanea-kleuren-kapsalon-ingredienten-1.jpg
alignment: middle
---

PAS OP VOOR VERVUILDE HENNA

De markt met plantaardige haarproducten groeit gestaag. Dit hangt samen met de stijgende interesse in duurzaamheid en een bewustere levensstijl, denk bijvoorbeeld aan vegan eten. Nog een belangrijke reden om over te stappen naar 100% biologisch verven is een gevoeligheid voor bepaalde ingredi&euml;nten, zoals ammoniak en PPD (parafenyleendiamine). “Ik zie in mijn salon steeds meer mensen met allergie-klachten, zoals een jeukende hoofdhuid en roodheid”, zegt Kimm Koffijberg van de gelijknamige salon in Amsterdam. Overigens benadrukt Koffijberg dat ook natuurlijke ingredi&euml;nten irritaties kunnen veroorzaken. “Maar er is beduidend minder kans op irritaties. Dat komt omdat ammoniak is vervangen door water en natuurlijke ingredi&euml;nten waaronder bijvoorbeeld henna.”

Kimm Koffijberg zit al twintig jaar in het kappersvak en ze is sinds vijftien jaar kleurspecialist. “Goed kleuren is een samenspel van techniek en product.” Sinds augustus biedt Koffijberg een nieuwe salonbeleving met 100 % plantaardige Boten&eacute;a. Het zorgt volgens haar voor een wereld van verschil. “Het haar ondervindt geen haarschade, het is minder snel poreus.”

Koffijberg waarschuwt dat de kwaliteit van henna (gemaakt van de blaadjes van de hennaplant) sterk kan verschillen. “Vervuilde henna bevat metaaldeeltjes, onder andere koper, wat komt door het kweken van henna op vervuilde grond. Als highlights gezet zijn met vervuilde henna, dan kan het haar groen worden. De zuivere Botan&eacute;a poeder wordt geteeld in verschillende gebieden in India, en uiteindelijk gemengd zodat er geen verschil is in kleur en resultaat.”

Omdat het naar spinazie riekende Botan&eacute;a geen verhelderend vermogen heeft, is het verven van donker naar blond onmogelijk. Maar met drie verschillende Botan&eacute;a poeders als basis (Indigo voor een donkere tint, Cassia van lichtblond tot donkerblond, Henna geeft een koperrood karakter) kan oneindig veel. Is de gewenste haarkleur gekozen, dan berekent een app de juiste verhouding van de drie poeders die tot een pasta worden gemengd met warm water.

Van grijs naar kleur verven kan volgens Koffijberg, maar vergt wel veel geduld omdat henna een uur moet inwerken. “Duurt een standaard verfbehandeling een uur – verf inzetten, inwerken, uitspoelen –met henna verven van licht naar donker verven kost drie uur. Reken voor een koperen gloed dik anderhalf uur.”

[Lees het hele artikel](https://www.mirror-mirror.nl/beauty-launches-new/2019/5/11/in-opmars-vegan-verven?fbclid=IwAR2tP7djJY_jhaoqLU9yLOiQlSh1N7s-IwTM5X8VrorZ6slXKH-cTa4ho38){: target="_blank"}&nbsp;op Mirror Mirror\!