---
title: I-Dentity verandering voor blogger Danique
image: /uploads/13.jpg
alignment: top
---


![](/uploads/versions/kapper-kort-haar-whatwouldibuy-amsterdam-9-kleuring---x----240-360x---.jpg)— VAN LANG HAAR NAAR… KORT

Niet alleen de lente zorgt bij mij voor kriebels in mijn buik. Nee, eigenlijk heb ik het bij iedere seizoenswisseling. Dingen moet dan worden aangepast. Vernieuwd. Verwisseld voor iets anders. Met een paar nieuwe woonaccessoires zorg ik ervoor dat mijn interieur een andere uitstraling krijgt, mijn kledingkast wordt opgeruimd en aangevuld met nieuwe items, en ook mijn haar moet aan mijn “veranderingsdrang” geloven. Vorige week betekende dat zelfs een vrij drastische verandering want: de schaar ging erin. En niet zo’n beetje ook.

Ik heb er best een tijdje over gedaan voordat ik eindelijk een mooie lengte in mijn haar had. Maar omdat ik dit jaar ook veel met felle haarkleuren zoals violet, blauw en roze heb geëxperimenteerd, was mijn haar toch best dof en droog geworden. Daarnaast zat er een hardnekkige groene gloed in mijn geblondeerde lokken die ik er maar niet uit kreeg. En tja… Een bos dof, groenig haar… Dat staat nogal onverzorgd ;).

Dit alles, én natuurlijk het nieuwe herfst seizoen dat van start is gegaan, schreeuwde om een nieuwe look. Hoog tijd dus voor een afspraak met Kimm Koffijberg van Koffijberg Hairdressers! Ik wilde graag een nieuwe start maken met mijn haar, maar tegelijkertijd nog wel wat lengte behouden. Ik wilde gezond haar met meer volume. Daarom heb ik gekozen voor een lange bob, ofwel een LOB. Een bob is echt kort en reikt ongeveer tot je kaaklijn. Een lob hangt over het algemeen op, of net iets over, je schouders. Het is een veel gedragen haartrend.

![](/uploads/versions/kapper-kort-haar-whatwouldibuy-amsterdam-1---x----240-360x---.jpg)                                 voorfoto

Na een uitgebreid gesprek met Kimm in de salon, waarin ik o.a. aangaf dat ik mijn haar nog wel een staartje wilde kunnen dragen en i.v.m. pluis ook niet teveel laagjes in mijn haar wilde hebben, ging de schaar erin. Toen ik stiekem even naar beneden gluurde zag ik lokken van wel 20 centimeter op de grond liggen! ‘Waar ben ik aan begonnen?’ ging er even door me heen. Maar in de spiegel zag ik hoe mijn haar met iedere knip meer en meer tot leven kwam. Wat zag het er ineens gezond uit! Al mijn geblondeerde haar was eraf. Wat er over bleef was een donkerbruine coupe met alleen nog wat puntjes die iets lichter van kleur waren. Wat heerlijk vol en zacht voelde het weer aan! Je zult het gevoel vast wel herkennen, van net geknipt haar waar je dan je hand even doorheen haalt. Zo lekker!

![](/uploads/versions/kapper-kort-haar-whatwouldibuy-amsterdam-2-1---x----240-360x---.jpg)

Na de grondige knipbeurt was het tijd voor een uitgebreide kleurbehandeling. Mijn grijze haren piepten her en der door mijn haar heen, en moesten echt weer even aangepakt worden. Speaking of grey hair… Ik ben overigens best geïnteresseerd in het unieke ‘Shining Grey’ concept wat Kimm heeft bedacht. Hierbij laat je, door middel van een persoonlijk stappenplan, op een mooie manier je grijze haren uitgroeien. Zodra mijn grijze haren écht niet meer bij te houden zijn met zo nu en dan een beetje verf, dan wil ik absoluut voor ‘Gracefully Grey’ gaan. Maar voor nu is me dat nog nèt even een stapje te ver ;).

![](/uploads/versions/kapper-kort-haar-whatwouldibuy-amsterdam-3-koffijberg---x----240-160x---.jpg)

Mijn haar werd gekleurd met maar liefst drie verschillende bruintinten. Donkerbruin/zwart bij de haaraanzet, het middenstuk met een koele donkerbruine tint en de uiteindes (die nog wat opgelicht waren van de vorige behandelingen) kregen een koele, as blonde tint. Het resultaat? Een mooie, natuurlijk gekleurde LOB waarmee ik helemaal happy de herfst in ga :).

![](/uploads/versions/kapper-kort-haar-whatwouldibuy-amsterdam-4---x----240-360x---.jpg)![](/uploads/versions/kapper-kort-haar-whatwouldibuy-amsterdam-5-1---x----240-360x---.jpg)

Overigens vind ik dat Koffijberg extra bonuspunten verdient voor het super secuur inzetten van de haarverf. Bij de meeste kappers loop ik de salon uit met een nogal zichtbare verf rand langs de aanzet van mijn haren (die er pas na drie keer wassen uit is). Maar bij Koffijberg zie je daar na de behandeling dus helemaal niets van!

![](/uploads/versions/kapper-kort-haar-whatwouldibuy-amsterdam-7-kleuring---x----240-360x---.jpg)

Drie verse muntthee, twee cappuccino’s, een broodje ham en net iets teveel chocolaatjes later, liep ik Koffijberg uit met een korte, volle bos donkerbruin haar. Precies zoals ik het van tevoren in gedachten had, dankzij de expertise van Kimm en haar team van professionele kappers. Wat voelt het toch weer heerlijk om een frisse nieuwe coupe te hebben!

Als jij ook weer eens voor een nieuwe look wil gaan, boek dan eens een afspraak bij Kimm of een van de andere kappers in haar team. Ik weet zeker dat je er meer dan tevreden de deur uitgaat :).

![](/uploads/versions/kapper-kort-haar-whatwouldibuy-amsterdam-6---x----240-360x---.jpg)

www.koffijberg.nl