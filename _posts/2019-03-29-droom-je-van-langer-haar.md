---
title: Droom je van langer haar?
image: /uploads/93aa8f13-ccaf-46dd-ba94-c24eb828fbd1.jpg
alignment: middle
---

***Droom je van lang haar maar lukt het je maar niet om verder te komen? Dan is deze blog van Kimm iets voor jou.***

Met Kérastase Résistance Extentioniste begeleid ik je in drie maanden naar mooier en langer haar.

Droom je van lang haar maar is het je nog steeds niet gelukt om je haar gezond en mooi langer te laten worden? Ik kan je daarbij helpen in mijn salon, met hulp van speciale producten uit de Résistance Extentionistelijn van Kérastase. In deze blog leg ik je uit hoe het precies werkt. Om bij het begin te beginnen: Extentioniste is géén haargroeimiddel dat gouden bergen belooft en uiteindelijk niets waarmaakt. Achter de producten zit veel research en techniek, ik ga proberen dit zo duidelijk mogelijk uit te leggen. Als ik het kort zou moeten omschrijven, dan is Extentioniste een soort sportprogramma voor je haar. In 90 dagen kun je je haar met je kapper als personal trainer, speciale behandelingen en op jouw behoeftes afgestemde producten transformeren van dun en breekbaar naar sterk en gezond. Ik zou er úúúren over kunnen praten maar die tijd heb je natuurlijk niet. Ik heb het daarom in een aantal korte tekstjes opgesplitst.

**De intake: meekijken met de microscoop**

Wanneer je interesse hebt om aan de slag te gaan met Extentioniste, vragen we je eerst om voor een intakegesprek naar de salon te komen. Met behulp van een speciale haarmicroscoop, de *Kérastase* *l Diagnose*, kijken we naar je haar en hoofdhuid. Zo kunnen we nog beter beoordelen of je haar geschikt is voor Extentioniste of dat je haar en hoofdhuid andere behoeftes hebben. Niet dat we je op andere gedachten willen brengen maar het kan zijn dat er een onderliggend haarprobleem is dat eerst aangepakt moet worden.

Hier zie je een paar foto's hoe we dat precies doen.

![](/uploads/kerastase-ipad-haarinzoom.jpeg)

*Op een tablet kun je meekijken met wat de microscoop ziet.*

![](/uploads/kerasase-maera-idiagnose.jpeg)

*De camera van de l Diagnose bekijkt hoe de kwaliteit van het haar er van dichtbij uitziet. De microscoop vergroot tot 500 keer. \*\*Met de l Diagnose kan worden vastgesteld of de hoofdhuid droog, vet, geïrriteerd of verstopt is.*

**De aftrap: eerst een versterkende behandeling in de salon**

Ga je aan de slag met het programma? Dan meten en noteren we allereerst hoe lang je haar is. Daarna start je met een speciale treatment in twee stappen. Bij stap 1 wordt de speciale Extentionistevloeistof aangebracht die in 15 minuten de haarvezels in conditie brengt. Stap 2 is een uitgebreide massage met het Sérum Extentioniste die de hoofdhuid activeert. Wij laten je daarna zien hoe je thuis zelf dit serum aanbrengt. Met de producten die geschikt zijn voor jouw haartype kun je dan verder thuis aan de slag. Heb je bijvoorbeeld fijn haar, dan zal het masker te verzwarend zijn en is de conditioner voldoende om je haar te verzorgen.

![](/uploads/extentionsite-kerastase-ritueel-4.jpg)

*Hier zie je hoe de speciale salonformule van Extentioniste wordt aangebracht. *

![](/uploads/extentionsite-kerastase-ritueel-5-serum.jpg)

*Het serum zit in een flesje met pipet; je hebt twee tot drie pipetjes nodig, afhankelijk van de lengte van je haar.*

![](/uploads/extentionsite-kerastase-ritueel-6.jpg)

*Om het haar de formule beter op te laten nemen, verwarmen we het haar, zoals je hier ziet met de stijltang. Als bescherming en voeding gebruiken wij bij deze handeling Sérum Therapiste van Kérastase*

**Na 90 dagen…**

Je kunt zelf bepalen hoe vaak je je haar wast maar ik raad wel aan om het minimaal twee keer per week te doen. Maak het haar na het wassen met de shampoo eerst handdoekdroog om vervolgens de conditioner of het masker aan te brengen. Dit handdoekdroog maken van het haar is belangrijk omdat de conditioner (of masker) dan beter opgenomen wordt. Na het uitspoelen van de conditioner (of masker) maak je het haar weer zachtjes droog en verdeel je twee of drie pipetjes van het serum over de hoofdhuid. Masseer het serum goed in zodat het door de hoofdhuid opgenomen wordt. Het geeft de haarwortels een extra boost en versterkt de aanzet van je haar. Na 30 dagen is het tijd voor de eerste evaluatie in de salon: we meten en noteren weer de lengte van je haar en bespreken hoe de thuisroutine met de producten bevalt. Aansluitend krijg je weer de salontreatment in twee stappen. Dit programma volg je nog twee maanden en na 90 dagen maken we de eindbalans op. Ik heb gezien dat het haar dan gemiddeld 4 centimeter is gegroeid en bij sommige mensen zelfs meer. En het belangrijkste: je haar is gezond van wortel tot punt en je weet nu dat het geen probleem meer is om je haar te laten groeien.

\*\*Dit doen de producten voor je haar \*\*

Om je haar mooier en langer te laten worden, zochten de onderzoekers van Kérastase naar specifieke ingrediënten. Ze kwamen erachter dat de combinatie van *creatine* en *ceramides* het beste resultaat geeft. Creatine is een aminozuur dat de haarvezelstructuur van binnenuit versterkt. Je kunt het vergelijken met bijvoorbeeld atletiek: hier wordt creatine gebruikt om spieren sneller te laten herstellen. Om de creatine goed zijn werk te laten doen, moet ook de buitenkant van het haar in goede conditie zijn. Nu komen de ceramides om de hoek kijken. Ceramides zijn vetten, ook wel lipides genoemd, die van nature in de buitenkant van het haar, de haarschubben, zitten. Ze vormen daar een soort beschermlaag die de haarkern gezond houdt en vocht in het haar vasthoudt. Bij een tekort aan ceramides wordt het haar dof, dunner en breekt het sneller af. De producten van Extentioniste vullen zowel een tekort aan creatine als aan ceramides aan. Het resultaat is sterker haar dat er goed uit blijft zien terwijl het langer wordt. Je hoeft niet meer bang te zijn voor dunne of gespleten punten. Of anders gezegd: dat je haar geknipt moet worden omdat de lengtes en punten in slechte conditie zijn. Er zijn vier producten: een shampoo (Bain), een conditioner (Fondant), een masker (Masque) en een serum dat je niet uitspoelt (Sérum).

**Wie ben ik?**

Ik ben Kimm Koffijberg en ik ben *master-stylist*, kleurspecialist en eigenaar van Koffijberg Hairdressers, de kapsalon die ik in 2009 overnam van mijn vader Richard Koffijberg. Het is natuurlijk altijd een beetje raar om over jezelf te zeggen maar ik ben geen onbekende in het kappersvak. Mijn team en ik zijn al vele malen in de prijzen gevallen. Sinds 2018 ben ik Color Consultant voor L' Oréal Professionnel en ontwikkel ik nieuwe kleurconcepten. Ik geef regelmatig masterclasses en trainingen aan eigenaren van kapsalons uit heel Nederland en hun medewerkers. Maar het belangrijkste voor mij is toch wel het directe contact met mijn klanten en het geven van een persoonlijk advies dat is afgestemd op jouw lifestyle.