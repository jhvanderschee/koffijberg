---
title: 5 tips om "leuk" oud te worden
image: /uploads/oud-worden-leuk.jpg
alignment: top
---
Ouder worden. Eigenlijk willen we helemaal niet dat ons uiterlijk ook ouder wordt. Hmm ...&nbsp; maar hoe kunnen we nu wel leuk ouder worden in leeftijd met de daarbij behorende uiterlijke kenmerken? Kimm Koffijberg geeft 5 slimme tips, waarmee je wél heel leuk oud kunt worden\!

#### 1\. Verzorg je haar goed.

Huidverzorging is vaak veel vanzelfsprekender dan hoofdhuid- en haarverzorging. Maar toch is dit net zo belangrijk. Want uit een gezonde hoofdhuid groeit namelijk gezond en sterk haar en dit is wat we natuurlijk wel willen\! Je haar beschermen tegen invloeden van buitenaf, zoals föhn, stijltang is belangrijk. Maar ook invloeden als zon, luchtvervuiling en koperdeeltjes maakt het ouder wordende haar kwetsbaar.

Bespreek goed met je kapper welk verzorgingsritueel past de de levensstijl van jouw haar op dat moment. Als je hoofdhuid gevoeliger is, zorg dan dat de shampoo daarop aansluit. Grijs haar is stugger en vochtarmer, pluiziger dan jonger haar. Zorg daarom voor een gladmakende verzorgingslijn, zodat je haar zacht en glanzend wordt.&nbsp;

Ook hoor ik vaak dat de hoeveelheid haar minder wordt in de loop der jaren, en dat het veel kwetsbaarder is. Dat klopt, dat zijn zeg maar 'de rimpels in je haar'. Maar laat je kapper jou hiermee helpen\!\! Laat je adviseren en niet alleen die ene keer, maar vraag zo nu en dan of de producten die je gebruikt nog wel de juiste zijn.

#### 2\. Style je haar verantwoord

Net als met haarverzorging, is het ook belangrijk om je haar verantwoord te stylen of te föhnen. Maximaal 190 graden en altijd met hittebeschermer. Een hittebeschermer helpt om de kwaliteit van je haar te beschermen. Er zijn verschillende mogelijkheden voor fijner haar, kwetsbaar haar, krullend haar etc., vraag ook hiervoor weer je kapper om advies\! Zorg daarnaast dat de de warmte-tools die je gebruikt van goede kwaliteit zijn en vervang deze zo nu en dan voor een nieuwe. Er bestaat bijvoorbeeld een warmte-tool die op stoom werkt, wat weer beter is voor de kwaliteit van je haar.

#### 3\. Kleuren of grijs?&nbsp;

Dat is altijd een dilemma, maar doe eens wat onderzoek. Kijk op Instagram of Pinterest en zoek op de juiste hashtag naar de verschillende mogelijkheden. Kijk wat jou aanspreekt en overleg met een kapper, die ervoor openstaat om het gesprek met je aan te gaan en jou te adviseren over de (on)mogelijkheden.

Het kan (vaak) in een keer, maar meestal gaat het omarmen van je grijze haar in stappen. Laat een kleuranalyse uitvoeren welke huidtype je bent. Ben je een warm type dan zal volledig grijs je wellicht flets maken. Dat zelfde geldt als je meer contrast nodig hebt tussen je huid en haar. Maar er zijn heel veel mooie mogelijkheden om je grijze haar te versterken met warm en/of koel kleuraccent.&nbsp;

[Lees verder](https://www.wiewathaar.nl/5-tips-om-leuk-oud-te-worden/?fbclid=IwAR07C_jiPQBKo5_9yEkLvrouBYvYGW1zWCfzPNU1s9vWSoVUR1g_fZKyR0A){: target="_blank" rel="noopener"}
