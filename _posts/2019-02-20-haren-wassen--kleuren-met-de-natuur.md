---
title: Haren wassen & kleuren met de natuur
image: /uploads/source-cover.jpg
alignment: middle
---

STORY BEHIND THE BOTTLE

Hoe wij met onze aarde omgaan, houdt onze gemoederen (gelukkig) behoorlijk bezig. We weten het allemaal eigenlijk wel, maar de hamvraag is dan: ‘Wat doe je zelf om het milieu te ontzien?’ Gelukkig worden ook de grote beautymerken eindelijk wakker en zie je steeds meer producten die vriendelijk zijn voor de natuur &eacute;n voor je haar en huid. Ik was dan ook heel blij toen ik een invite kreeg voor de lancering van de nieuwe (bijna) 100% natuurlijke lijn van L’Or&eacute;al Professionnel – Source. Terug naar de bron, dat klinkt goed! De nieuwe producten werden gepresenteerd door kappers Daan Kneppers en Kimm Koffijberg onder het genot van een heerlijke vegan – hoe kan het ook anders – lunch in Amsterdam.

![](/uploads/source-cover.jpg)

Het bijzondere aan deze shampoo is dat er geen doosje omheen komt en dat de fles vierkant is, waardoor de producten slimmer kunnen worden gestapeld en er minder loze ruimte is tijdens het transport. Bovendien stop je zo de maximale hoeveelheid van het product in een minimale hoeveelheid plastic. En als klap op de vuurpijl zijn de flesjes ook nog (tot 3x) navulbaar bij de kapper! Ik vroeg me al jaren af waarom dat nog niet mogelijk was, maar gelukkig had iemand bij L’Or&eacute;al diezelfde verwondering. En dat betekent minder plastic richting de oceaan! De producten bestaan uit 80-100% natuurlijke ingred&iuml;enten, afhankelijk van het product en ze zijn 100% vegan.

De shampoo’s zijn stapelbaar, er gaat zo geen ruimte verloren met transport. Ook wat wel en wat er niet in zit &eacute;n waarom, wordt duidelijk verteld op de achterkant en er wordt ook bij vermeld hoeveel % daarvan natuurlijk is.

![](/uploads/source-overall.jpg)

Daarnaast werd ook Botanea gepresenteerd. Dit is natuurlijke haarverf in poederformules, die sterk doen denken aan henna. Ze kunnen het haar niet oplichten, maar wel kleuren en geven het haar ook een mooie glans, werd er gezegd. Deze kleyren veroorzaken absoluut geen allergie en dat is goed nieuws voor de vele vrouwen die niet tegen PPD kunnen. Maar ook voor vrouwen die daar geen last van hebben, is het fijn omdat deze poedertjes niet schadelijk voor het haar zijn. Ook verder is L’Or&eacute;al op de goede weg, want er werd verteld dat ze in 2025 100% gebruik willen maken van recyclebaar of afbreekbaar materiaal voor al hun verpakkingen. Volgens onderzoek koopt nu al 60% van de vrouwen (af en toe) natuurlijke producten en dat aantal groeit.

TESTING!

We kregen allemaal een tasje met producten mee; een shampoo, conditioner en haarolie. Ik heb de producten een paar keer geprobeerd en vind ze erg fijn. Niet in de laatste plaats door de heerlijke geur van de Voedende Shampoo met jasmijn. Het product is niet te dik of te dun en je hebt maar weinig nodig voor een lekkere schuimpartij. De conditioner is zo dik als boter en ruikt ook al zo lekker, na het uitspoelen voelt mijn haar zacht en gevoed aan. De olie zit in een flesje met pipet en nu snap ik waarom die dosering zo belangrijk is. De eerste keer deed ik enthousiast een hele pipet door mijn haar met als gevolg dat ik het meteen w&eacute;&eacute;r kon wassen omdat het zo vet was. De olie – ik kreeg het flesje mee voor droog haar – is dus heel intens en je hebt er echt maar een paar druppels van nodig. Ook is de substantie erg dun, ikzelf geef de voorkeur aan een iets dikkere olie, zoals de Elixer van Moroccanoil. Maar goed, ik ben groot fan van alle merken die zo lief willen zijn voor de natuur, dus ik blijf het gebruiken – zij het met mate.

![](/uploads/botanea.jpg)

Ook mocht ik een afspraak maken in de salon van Kimm Koffijberg ( Koffijberg Kappers in Amsterdam) voor een kleurbehandeling met Botanea. Omdat ik blond haar heb en in de winter graag wat lichtere plukjes wil, werd besloten dat ik een nuance kreeg die mijn blond meer zou laten stralen (lees: glanzen). Met een speciale consult-app bepaalde Kimm aan de hand van mijn antwoorden de juiste tint en ze liet me zien hoe makkelijk het ook voor haar als kapster was, want de instructies stonden er meteen bij. De behandeling duurt net zo lang als een gewone kleurbehandeling. Een groenkleurig goedje wordt gemengd en op het haar aangebracht. Daarna wordt alles afgedekt met folie, zodat de kleur door de warmte tot ontwikkeling komt. De poeders komen uit India, van 100% natuurlijke oogst. Wat me wel opviel, was dat het nogal zwaar aanvoelde op mijn hoofd, alsof er&nbsp; een dikke laag modder op ligt. Maar na het uitspoelen kon ik inderdaad zien dat mijn haar mooi glansde. Alleen weet ik niet of ik zolang de tijd neem voor wat glans alleen. Maar dat komt dus door mijn blonde haar. D&eacute; grote technische uitdaging voor de komende jaren is om met een oplichtend product te komen dat 100% natuurlijk is. Ik denk dat dan elke kapper en klant wel overstag gaat, want wie wil een chemisch middel als dat niet nodig is? Maar zover zijn we nog niet en dit is een nobel begin. Bovendien werkt het veel beter voor vrouwen die donker haar hebben, zij zullen wel kleurverschil gaan zien.

bron: [volg deze link](https://innerbeautymag.com/2019/02/10/haren-wassen-kleuren-met-de-natuur/){: target="_blank"}