---
title: Tips en tricks  - weekblad Vriendin
image: /uploads/kapper-vriendin-tips-trics.jpg
alignment: middle
---

\*Het haardossier Tips en Tricks \*

Kimm: “Was je haar en masseer een haarmasker in. Stap uit de douche, trek een badjas aan en maak een handdoek nat. Knijp goed uit, dep er een beetje haarolie op en verwarm de handdoek dertig seconden in de magnetron op 800 Watt. Wikkel de handdoek om je haar. Door de damp en warmte trekt het masker nog beter in. Laat zitten tot de handdoek helemaal is afgekoeld en spoel je haar daarna uit.”

\*\*Goed föhnen \*\*

Kimm: “Spray eerst volumespray (bijvoorbeeld **Techni.art powder in lotion spray van L’Oréal Professionnel)** in handdoek droog haar. Die geeft stevigheid zonder dat je haar vet of slap wordt. Föhn je haar tegen de natuurlijke valrichting in droog. Met je handen lift je het haar omhoog, terwijl je het met de föhn omhoog blaast. Hierdoor krijg je meer volume in de aanzet. Je haar op z’n kop föhnen helpt ook om er meer volume in te krijgen.”

**Kimm's opsteektrucs**

* “Oefenen is heel belangrijk, bekijk tutorials op YouTube van mensen die hun haar zelf opsteken en niet van mensen die het bij een ander doen.
* Denk niet te moeilijk. Je haar mag nonchalant zitten, dat is nu juist de trend. Er mogen dus plukjes los vallen.
* Gebruik matte schuifspeldjes bij het opsteken, deze zijn ruwer en glijden minder snel uit je haar.
* Spray een beetje **Techni.art morning dust droogshampoo van L’Oréal Professionnel** in je haar voordat je het opsteekt. Dit maakt je haar stugger, waardoor schuifspeldjes en klemmetjes beter blijven zitten.
* Zorg dat je een tweede, losse spiegel hebt, zodat je ook de achterkant van je kapsel kunt bekijken.
* Opsteekkapsels blijven het beste zitten op haar dat twee dagen niet is gewassen. Pas gewassen haar is namelijk zacht en glad, waardoor het kapsel sneller uitzakt.”