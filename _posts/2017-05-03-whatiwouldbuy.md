---
title: Whatiwouldbuy
image: /uploads1/kapper-whatiwouldbuy-amsterdam.jpg
alignment: middle
---


Een van de dingen waar ik ontzettend van kan genieten is een bezoekje aan de kapper. Even wat tijd voor mezelf, weg van alle drukte van het dagelijkse leven en tot rust komen met een vers nieuw magazine en een goede cappuccino terwijl ondertussen mijn haar onder handen genomen wordt en voorzien wordt van een nieuwe look. Heerlijk!

De afgelopen maand kon ik mijn geluk niet op want ik heb maar liefst 3 keer in de kappersstoel gezeten. En niet bij de minste! Nee, ik mocht plaatsnemen in de stoel bij Kimm Koffijberg. Een professional die al 17 jaar in het vak zit en met haar werk en haar salon Koffijberg Hairdressers meerdere grote awards in de wacht heeft gesleept. Daarnaast is Kimm door Keune aangesteld als ‘Global Color Director’. Oftewel: bij Kimm weet je dat je goed zit met je haar!

Wat me opviel tijdens mijn bezoekjes aan Koffijberg waren de vele extra’s die ze aan hun klanten bieden. Zo had ik nog niet eerder bij een kapper meegemaakt dat er allerlei broodjes voor de hongerige klant klaarliggen. Super fijn, want een kappersbezoek is toch vaak een hele zit en meestal moet je maag het dan ontgelden ;). En wanneer je haar gewassen wordt mag je plaatsnemen in een luxe massagestoel en krijgt iedere klant ook nog eens een uitgebreide hoofdhuidmassage (waar je niks extra voor hoeft te betalen!). En wanneer je voor een nieuwe haarkleur gaat krijg je eerst een deskundig kleuradvies door middel van een huidtint analyse (je wilt natuurlijk wel een haarkleur die je huid ook daadwerkelijk flatteert!). En terwijl je je onderdompelt in al die persoonlijke aandacht nip je ondertussen van een verse muntthee. Oftewel, allemaal fijne extra’s die er bijna voor zorgen dat je er de deur niet meer uit wilt ;).

![](/uploads1/versions/kapper-whatiwouldbuy-amsterdam-voor-mini---x----300-450x---.jpg)

Ik hou van koele tinten, en zoals jullie weten heb ik mezelf een paar maanden terug een prachtige ‘edgy’ blauwe balayage aan laten meten. Van intens blauw vervaagde die kleur heel mooi naar een groene tint die ik heel cool vond staan, maar na een tijdje begon het toch weer te kriebelen om een andere kleur uit te proberen.

Mijn haar was de vorige keer flink opgebleekt (anders pakte de blauwe kleur niet) waardoor ik nu in principe een vrij goede ondergrond had voor een nieuwe kleur, maar vanwege het laatste groene waasje wat er met shampoo niet uit wilde gaan moest mijn haar toch weer iets opgebleekt worden voordat we met een nieuwe kleur aan de slag konden.

Ik wilde in eerste instantie graag een koele lavendelblauwe pasteltint in mijn haar, maar omdat ik erg donker haar heb en ik mijn haar niet n&oacute;g een keer intens wilde laten bleken (voor een dergelijke kleur heb je namelijk echt een spierwitte ondergrond nodig), hebben we besloten voor een wat donkerdere paars/violet/lavendel tint te gaan. Om een mooi diepte effect te cre&euml;ren is mijn haar met maar liefst drie verschillende paarstinten ingekleurd: grijs/violet, helder violet en lavendel.

![](/uploads1/versions/kapper-whatiwouldbuy-amsterdam-na-mini---x----300-450x---.jpg)

Bij Koffijberg wordt er gewerkt met de producten van Keune (waarvan de gehele lijn onlangs is gerestyled), en Kimm heeft mijn haar o.a. gekleurd met de [Keune Color Craving lijn](http://www.keune.com/nl/Producten/Productinformatie/prodid/4014/rtid/406/tagids/179#.WQnF6tLyiUk). Dit zijn kleurconditioners die intense pigmenten bevatten en speciaal bedoeld zijn voor de consument om thuis snel en gemakkelijk je haar van een hippe kleur te voorzien of je bestaande kleur een opfrisbeurt te geven. De lijn bestaat uit 6 verschillende kleuren, van pastelblauw tot felrood. Bij mij is er gewerkt met de kleuren Velvet Violet en Lovely Lavender.

Ook is er tijdens mijn kleurbehandeling gebruik gemaakt van het product [Bond Fusion](http://www.keune.nl/BondFusion#.WQnFmdLyiUk). Tijdens chemische behandelingen van je haar (zoals kleuren) breken de zwavelbruggen in het haar af, maar deze zwavelbruggen zijn essentieel voor sterk en gezond haar. Bond Fusion repareert en reconstrueert de gebroken verbindingen en is dus een absolute must tijdens en na kleurbehandelingen van je haar.

![](/uploads1/versions/kapper-whatiwouldbuy-amsterdam-kimm---x----300-450x---.jpg)

Als laatste werd ook mijn haar weer van een mooi model voorzien. De onderkant is in laagjes geknipt voor meer volume en ik wilde het graag wat ronder laten lopen (eerst was het kaarsrecht, vanwege de lange bob die ik uit had laten groeien). Het prachtige resultaat, met kleuren die er in elk licht weer anders uitzien, zie je hieronder!

Mocht jij ook toe zijn aan een kleine (of grote) make-over van je haar in de nieuwste kleuren? Wil je door middel van een huidanalyse weten welke haarkleuren perfect bij jouw huidtint passen? Of ben je ge&iuml;nteresseerd in hoe je je opkomende grijze haar door middel van een persoonlijk stappenplan kunt omarmen (want grijs is immers hot)? Dan zou ik zeker even langsgaan bij Koffijberg Hairdressers in de Scheldestraat te Amsterdam.

[Graag contact opnemen](https://www.koffijberg.nl/contact/)! [Bekijk hier nog meer beelden van de behandeling.](http://whatiwouldbuy.com/VIOLET+LAVENDER+HAIR+WITH+KEUNE+COLOR+CRAVING+AT+KOFFIJBERG+HAIRDRESSERS)