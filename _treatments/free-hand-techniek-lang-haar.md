---
title: Free Hand Techniek Lang Haar + Smart Bond
images:
  - image:
---

De freehand - letterlijke vertaling: met de vrije hand - is een kleurtechniek die we echt op gevoel met de hand inzetten. Hieronder vallen meerdere technieken zoals bijvoorbeeld *balayage* en *ombre*. Hierbij worden lichte en/of donkere kleuren als het ware in het haar geschetst waardoor een heel zacht verloop ontstaat van donker naar licht. Een balayage kan bijvoorbeeld van donkerbruin naar blond verlopen maar ook van middenblond naar lichtblond. Het hoeft dus niet persé een extreem verschil te zijn, het is juist een kleur die perfect past bij een natuurlijke look. Omdat het zo zacht overloopt, ziet het er uit alsof het door de zon opgelicht is. Ook bij deze behandeling voegen wij een extra beschermingsproduct toe: SMARTBOND. Met SMARTBOND bescherm en versterk je het haar tijdens het kleurings- of ontkleuringsproces. Zo kun je na de behandeling optimaal genieten van een schitterende haarkleur én van stevig, gezond glanzend haar. Ook kan SMARTBOND gebruikt worden bij beschadigd, droog of dof haar dat een boost nodig heeft. SMARTBOND maakt je haar steviger, zachter en glanzender. Soms is het gewenst om ook nog een toner of milkshake op het haar aan te brengen. Deze neutraliseert de gele ondertoon die na een oplichting tevoorschijn kan komen. Een toner of milkshake kan juist ook een warme of een ander gewenst kleurkarakter toevoegen. Een milkshake is een snelle spoeling die ingezet wordt bij de wasbak. Bijvoorbeeld voor het knippen of na een kleurbehandeling. Een milkshake hoeft maar vijf tot tien minuten in te werken. Dit type spoeling was je er na een aantal wasbeurten weer uit.

Voordat de kapper of kapster je haar in onze kapsalon gaat kleuren, maken we eerst tijd voor een kleuranalyse. Na binnenkomst in onze kapsalon vul je een vragenlijst in. De kapper of kapster krijgt op basis hiervan al een idee over wie je bent, wat je in het dagelijks leven doet en wat je wilt. In onze Color Studio bespreken we al je wensen en adviseren wij je over de mogelijkheden. De professionele vaktechnieken van onze kappers zorgen ervoor dat je onze salon met een prachtige nieuwe haarkleur verlaat. Met een kleur die past bij de tint van je huid en die je een prachtige persoonlijke uitstraling geeft.

Natuurlijk kijken we tijdens het kleuren ook naar de gesteldheid van je haar en hoofdhuid en krijg je hier persoonlijk advies over. Alle kleurbehandelingen zijn inclusief een heerlijke hoofdmassage en haarmasker met warme handdoek.

Na het kleuren kan je ervoor kiezen je haar door een van onze topkappers in model te laten knippen. Of je kunt het helemaal laten föhnen waardoor je kapsel mooi gestyled blijft. Natuurlijk mag je het ook alleen even door ons laten drogen.

Koffijberg maakt alleen gebruik van de allerbeste producten. In onze kapsalon werken we met de merken L'Oréal Professionel en Kérastase.