---
title: Highlights heel Plus + Smart Bond
images:
  - image:
---

Het plaatsen van highlights is een van onze specialiteiten\! Vooral het creëren van *natuurlijke* highlights is echt iets waarvoor je bij ons terecht kunt. Maar wat bedoelen we daar dan precies mee?&nbsp; Bij de meeste mensen was vroeger, als kind, de natuurlijke haarkleur een stuk lichter. Ook de zon hielp daar aan mee. In de zomer licht je haar namelijk op door de zonnestralen en in de winter ontstaat er dan een natuurlijke uitgroei. Dat is nu vaak precies naar waar wij naar terug verlangen. Het mooie, natuurlijk opgelichte haar dat je uitstraling zachter maakt. Maar als je wat ouder bent wel verfijnd, natuurlijk en zacht, alsof de zon het gedaan heeft. Dan komt het aan op techniek en natuurlijk ook de keuze van het product. Daar komt onze expertise om de hoek kijken. We kijken samen met jou hoe je jouw natuurlijke haar wat meer kunt 'verlichten'. Wil je het resultaat wat grover of juist verfijnd? Wil je het door het hele haar heen of alleen op de bovenkant? Of juist alleen *face framing*, dus alleen rondom je gezicht? We kijken ook samen met jou of een warmer of koeler resultaat het beste bij je huidtoon past.

**Lowlights**

Naast highlights hebben we ook de behandeling met lowlights. Dit zijn in tegenstelling tot lichtere accenten juist donkere accenten. We doen dit bijvoorbeeld na de zomer wanneer de lengtes van je haar wat te licht zijn geworden. Wij kunnen daar op een natuurlijke en verfijnde manier wat donkere schakering inzetten.

**Highlight effect**

Door middel van een paar high- of lowlights (op de bovenlaag van het haar) kun je met deze behandeling net wat meer schakering in het haar krijgen.

**Highlight deel**

Met deze behandeling worden high- of lowlights op de bovenkant van het hoofd ingezet en een paar bij de contouren rond het oor.

**Highlight deel plus**

Hierbij worden high- of lowlights op de bovenkant van het hoofd en de zijkanten van het hoofd ingezet.

**Highlight heel**

Met deze behandeling wordt er over het gehele hoofd highlights (lichte plukjes) of lowlights (donkere plukjes) ingezet.

**Highlight heel plus + SMARTBOND**

Hierbij worden er highlights (lichte plukjes) of lowlights (donkere plukjes) over het gehele hoofd ingezet. Deze kleurbehandeling is geschikt wie veel highlights wil of bij dik haar of heel lang haar. Deze behandeling neemt wat meer tijd in beslag. Ook voegen wij een extra beschermingsproduct toe: *SMARTBOND*. Met SMARTBOND bescherm en versterk je het haar tijdens het kleuringsproces of ontkleuringsproces van het haar. Zo geniet je na de behandeling optimaal van een schitterende haarkleur én van stevig, gezond glanzend haar. Ook kan SMARTBOND gebruikt worden bij beschadigd, droog of dof haar dat een boost nodig heeft. SMARTBOND maakt je haar steviger, zachter en glanzender.Toner of milkshake

Soms is het gewenst om na de kleuring of ontkleuring nog een *toner* of *milkshake* op het haar aan te brengen. Deze neutraliseert de gele ondertoon die na het oplichten van het haar tevoorschijn kan komen. Een toner of milkshake kan juist ook een warme of een ander gewenst kleurkarakter toevoegen. Een milkshake is een snelle spoeling die ingezet wordt bij de wasbak. Bijvoorbeeld voor het knippen of na een kleurbehandeling. Een milkshake hoeft maar vijf tot tien minuten in te werken. Dit type spoeling was je er na een aantal wasbeurten weer uit.

Voordat de kapper of kapster je haar in onze kapsalon gaat kleuren, maken we eerst tijd voor een kleuranalyse. Na binnenkomst in onze kapsalon vul je een vragenlijst in. De kapper of kapster krijgt op basis hiervan al een idee over wie je bent, wat je in het dagelijks leven doet en wat je wilt. In onze Color Studio bespreken we al je wensen en adviseren wij je over de mogelijkheden. De professionele vaktechnieken van onze kappers zorgen ervoor dat je onze salon met een prachtige nieuwe haarkleur verlaat. Met een kleur die past bij de tint van je huid en die je een prachtige persoonlijke uitstraling geeft.

Natuurlijk kijken we tijdens het kleuren ook naar de gesteldheid van je haar en hoofdhuid en krijg je hier persoonlijk advies over. Alle kleurbehandelingen zijn inclusief een heerlijke hoofdmassage en haarmasker met warme handdoek.

Na het kleuren kan je ervoor kiezen je haar door een van onze topkappers in model te laten knippen. Of je kunt het helemaal laten föhnen waardoor je kapsel mooi gestyled blijft. Natuurlijk mag je het ook alleen even door ons laten drogen.

Koffijberg maakt alleen gebruik van de allerbeste producten. In onze kapsalon werken we met de merken L'Oréal Professionel en Kérastase.