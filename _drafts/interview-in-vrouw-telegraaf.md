---
title: Interview in Vrouw Telegraaf
image: /uploads/telegraaf-kapper-amsterdan-hairstylist.jpg
alignment: middle
---

*Gedurfde Kappersvragen door beauty expert Enith Oostlander *

Zit u ook soms met vlekken in uw nek in de kappersstoel, omdat u niet durft te zeggen dat u niet blij bent met uw nieuwe coupe? Vanaf nu weet u wat u moet doen.

**Kimm Koffijberg **

Eigenaresse, kleurspecialist en master-stylist van Koffijberg Hairdressers

“Ik wil mijn haar niet korter, maar beter in model geknipt. Toch kom ik vaak terug met een te kort kapsel. Hoe voorkom ik dat?”

*Kimm:* “Vertel de kapper, voordat uw haar gewassen wordt, dat u met droog haar wilt laten zien welke lengte u goed vindt en welke delen van het haar u minder goed vindt. Vaak is dat met nat haar niet goed te zien. Laat de kapper vervolgens uitleggen wat hij of zijn van plan is. Is dat voor u niet duidelijk, vraag het dan gerust nog een keer. Een adviesgesprek mag echt wel vijf tot tien minuten duren.”

“Mijn kinderen hebben soms luizen. Stel dat ik ze zelf ook heb en bij de kapper zit?”

*Kimm:* “Als u zeker weet dat u ze heeft, moet u de afspraak afzeggen. De kapsalon kan niet het risico lopen dat andere klanten ook luis krijgen. Weet u het niet, dan zal de kapper u hier discreet op moeten wijzen en een nieuwe afspraak met u inplannen. Schaam u alstublieft niet als het gebeurt. Wij kappers weten echt wel dat het niets met hygi&euml;ne te maken heeft en dat het schering in inslag is wanneer je schoolgaande kinderen hebt. Heb er alleen wel begrip voor dat de kapper u op dat moment niet kan helpen en dat het niets persoonlijks is.”

“Mijn haarkleur is altijd prachtig als ik het net heb laten kleuren in de salon. Maar hoe kan ik dat zelf als ik niet elke drie weken naar de kapper wil voor mijn uitgroei?”

&nbsp;*Kimm:* Zelf uw uitgroei kleuren zal ik niet adviseren, omdat de kleur vaak niet matcht met het product dat bij de drogist te koop is. Wij bieden bij ons in de salon een tussentijdse uitgroeibehandeling aan, binnen vier weken na het kleuren, tegen een gereduceerd tarief. Kost minder en de kleur is weer net zo mooi. Ook kunt u tussendoor met een gekleurd haarpoeder de zichtbare uitgroei aantippen met een kwastje. Wij verkopen de poeders van ColorWow. Na &eacute;&eacute;n wasbeurt is het er weer uit. Heel handig.”