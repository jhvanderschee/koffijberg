---
title: Droom je van langer haar?
image: /uploads/lo02863-1.jpg
alignment: middle
---

**7** **vragen aan Kimm Koffijberg over L'Or&eacute;al Professionnel Le Hair Bronzing**

***Le Hair Bronzing: met sun kissed haar de zomer in***

Kimm Koffijberg is *master-stylist*, kleurspecialist en eigenaar van Koffijberg Hairdressers. Sinds 2018 is ze Color Consultant voor L'Or&eacute;al Professionnel en ontwikkelt ze nieuwe kleurconcepten. Onlangs rolde L'Or&eacute;al Professionnel de nieuwe *Le Hair Bronzing* uit in de aangesloten kapsalons. Maar wat is het precies en is het ook iets voor jou? Kimm legt het uit aan de hand van een aantal vragen.

![](/uploads/kapper-amsterdam-loreal-mooi-haar.jpg)&nbsp; &nbsp; &nbsp;![](/uploads/kapper-amsterdam-loreal-mooi-haar-2.jpg)

*Wat is Le Hair Bronzing?*

Kimm: 'Kortgezegd is Le Hair Bronzing een palet van op edelstenen ge&iuml;nspireerde haarkleuringen waarmee je je haar een zomerse uitstraling kunt geven. Er zijn acht zogenaamde karakterkleuren. Dit zijn kleuren die je over een basiskleur aanbrengt. Die basis kan je eigen natuurlijke kleur zijn maar het kunnen ook een kleuring of highlights zijn die we vooraf aan Le Hair Bronzing aanbrengen. Met de acht karaktertinten kunnen we inkleuren maar ook een accent toevoegen aan een verfkleur. Daarom zijn ze verdeeld over de drie professionele salonkleuringen Majirel, Inoa en Dia Richesse. Zo kunnen we aan alle wensen van onze klanten tegemoet komen en hoeven ze niet af te stappen van hun vertrouwde kleuring.'

*En als je als klant trouw wilt blijven aan de vegan haarkleuring van Botan&eacute;a?*

Kimm: 'Ook dat is geen probleem. Er is een Warm Goud voor blond haar, een Koper Goud voor donkerblond en Intens Koper voor lichtbruin. We noemen het dan *herbal bronzing*.'

*Bronzing kennen we als make-uptechniek, heeft Le Hair Bronzing hetzelfde effect op het haar?*

Kimm: 'Als je met 'bronzing' het glanzende en iriserende effect van kleine glitterdeeltjes bedoelt, jazeker. Maar het heeft niet het bruinende of donkermakende effect van een bronspoeder. Ik vergelijk zelf de acht karakterkleuren met de iriserende glans die edelstenen hebben. In alle trendrapporten kwam de hernieuwde aandacht voor edelstenen naar voren en de kleuren van Le Hair Bronzing laten dit ook zien. Ik noem er een paar, bijvoorbeeld de Amber Bronze of een Rozenkwarts Bronze die heel mooi zijn op blond haar, de Robijn Bronze die heel subtiel is op donkerblond en lichtbruin haar of een Amethyst Bronze die goed past bij donker haar.'

**&nbsp;![](/uploads/kapper-amsterdam-loreal-mooi-haar-6.jpg)&nbsp; &nbsp;![](/uploads/kapper-amsterdam-loreal-mooi-haar-7.jpg) **

*Met 'bronzing' denk je al snel aan warme kleuren. Maar wat als een koele tint beter bij je past, is Le Hair Bronzing dan wel geschikt?*

Kimm: 'Ja, absoluut. Misschien dat het woord 'bronzing' voor wat verwarring zorgt maar Le Hair Bronzing is een combinatie van warme en koele kleuren. Net als bij iriserende edelstenen, die hebben ook zowel een warm als een koud glinstertje in zich. Het geeft een driedimensionaal effect aan de steen en dat effect proberen we ook in het haar te bereiken. Niet dat we de kleur van de edelstenen letterlijk kopi&euml;ren; het gaat om de reflectie en hoe we die kunnen vertalen naar een haarkleuring die bij de klant past.'

*Hoe ziet dit er in de praktijk uit, kun je hier een voorbeeld van geven?*

Kimm: 'We hopen natuurlijk dat de klant al een beetje ge&iuml;nspireerd is door wat ze op social media en bij ons in de salon gezien heeft, we hebben onze etalage ook een Le Hair Bronzing makeover gegeven. Wanneer de klant bij ons binnenkomt, hebben we eerst een adviesgesprek. Het is daarbij heel belangrijk om naar de huidtoon van de klant te kijken. De trend is nu wel aan het verschuiven naar warme haarkleuren maar dat past natuurlijk niet bij ieders huidtoon. Wanneer een koele tint beter bij iemands huid past, dan kun je als kleurspecialist rond het gezicht strengen met een koele tint aanbrengen. Dit oogt veel natuurlijker, het past mooier bij de huid en versterkt de persoonlijkheid van de klant. Je past het zo heel specifiek aan, het is nooit &eacute;&eacute;n kleur die over het hele haar aangebracht wordt. En met deze creativiteit en expertise kunnen kappers zich ook onderscheiden van het thuisverven.'

***![](/uploads/kapper-amsterdam-loreal-mooi-haar-3.jpg)&nbsp; &nbsp;![](/uploads/kapper-amsterdam-loreal-mooi-haar-4.jpg) ***

*Zijn er voor de klant voorbeelden in de salon te zien van vrouwen die met Le Hair Bronzing zijn gekleurd?*

Kimm: 'Nou, nog beter, er is een app! Hiermee kunnen we de kleuren op het haar van de klant zelf laten zien. De app heet *Style My Hair Pro* en na het maken van een foto kan de klant 'live' op de tablet zien wat de verschillende kleurkarakters van Le Hair Bronzing voor haar doen. Het is echt een geweldige tool voor mij als kapper omdat ik zo visueel kan maken wat ik bedoel als ik het over een bepaalde kleur heb. Daarbij kun je ook als klant zien of je op &eacute;&eacute;n lijn zit met je kapper. Woorden als 'warm blond' of 'koel blond' kunnen namelijk voor iedereen een andere betekenis hebben.'

![](/uploads/kapper-amsterdam-loreal-mooi-haar-5.jpg)

*Kunnen ook vrouwen met (gedeeltelijk) grijs haar geverfd worden met Le Hair Bronzing?*

Kimm: 'Ja, dat is geen probleem. Het kleurt de grijze haren tot 30% in. En wanneer je een 100% dekking wilt, dan kunnen we Le Hair Bronzing mengen met natuurtinten.'

**Nieuwsgierig geworden en wil je graag zien hoe Le Hair Bronzing er in het echt uitziet? Bekijk het filmpje van een behandeling. **

[https://youtu.be/jRWYyOS40s8](https://youtu.be/jRWYyOS40s8){: target="_blank"}***&nbsp;***

**Wie is Kimm?**

Kimm Koffijberg is *master-stylist*, kleurspecialist en eigenaar van Koffijberg Hairdressers, de kapsalon die ze in 2009 overnam van haar vader Richard Koffijberg. Kimm is geen onbekende in het kappersvak: met haar team is ze al vele malen in de prijzen gevallen. Sinds 2018 is ze Color Consultant voor L' Or&eacute;al Professionnel en ontwikkelt ze nieuwe kleurconcepten. Ze geeft regelmatig masterclasses en trainingen aan eigenaren van kapsalons uit heel Nederland en hun medewerkers. Belangrijk voor Kimm is het directe contact met haar klanten en het geven van een persoonlijk advies dat is afgestemd op haar of zijn lifestyle.