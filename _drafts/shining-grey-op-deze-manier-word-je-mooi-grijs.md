---
title: 'Shining Grey: op deze manier word je mooi grijs!'
---


De eerste grijze haren. De een schrikt zich rot, de ander heet ze van harte welkom. Doe net als de prachtige Brigit (60): laat de haarverf staan en durf de kleur grijs te bekennen! Grijs haar is tegenwoordig een ware trend. Toch blijven veel vrouwen hun haren kleuren, zodra de eerste grijze exemplaren tevoorschijn komen. Soms is dat echt zonde want mooi grijs haar is vaak binnen handbereik en staat enorm charmant en zelfs trendy. Wij interviewden onze klant Brigit die onlangs een ware 'Shining Grey' metamorfose onderging, met als eindresultaat een waanzinnige grijze look. Lees je mee?

## *Wat is een 'Shining Grey' behandeling?*

Kimm Koffijberg ontwikkelde een uniek concept: **‘Shining Grey’.&nbsp;**Een persoonlijk stappenplan dat gemiddeld een jaar duurt. Elke twee tot drie maanden (afhankelijk of je lang haar of kort haar hebt) bezoek je onze kapsalon, waarbij wij op een uitgekiende manier bij ieder bezoek low- en highlights plaatsen om zo het grijze en het gekleurde haar steeds meer met elkaar te verweven, dit wordt ook wel blenden genoemd.

In de loop van het 'shining grey' proces wennen zowel jij en je omgeving aan je nieuwe grijze haarkleur en dat terwijl onze kappers de kwaliteit van de kleur en het haar goed bewaken. Na een jaar komt een vrouw tevoorschijn met een sprankelende grijze en eigentijdse look. Brigit onderging afgelopen jaar dit proces en vertelt in het onderstaande interview haar ervaring.

![](/uploads/versions/shining-grey-voor---x----2048-1152x---.jpg)*Brigit bij aanvang proces*

## *Interview*

Naam: Brigit van Niele
<br>Leeftijd: 60 jaar

## *Op welk moment heb je besloten om de ‘Shining Grey' behandeling te gaan doen?*

Steeds vaker bracht ik een bezoek aan de kapper, soms wel om de twee weken. Dit alleen maar om mijn uitgroei bij te werken. Uiteraard is het altijd gezellig om bij de kapper langs te gaan, maar elke twee weken, vond ik toch iets te veel worden.

## *Waarom heb jij je laten adviseren door Koffijberg Hairdressers?*

Zij zijn al jaren mijn kapper, waar ik met veel plezier kom en waar ik altijd naar volle tevredenheid gekleurd wordt. Daarnaast vertelde Kimm mij enthousiast over deze ‘shining grey' behandeling en dacht waarom niet?

## *Wat sprak je het meeste aan in deze behandeling?*

Ik heb lang haar en dat wilde ik niet afknippen. Daarnaast gaat het totale proces geleidelijk, waardoor de overgang niet in een keer zo groot is.

## *Hoe gaat deze ‘Shining Grey’ behandeling in zijn werk?*

In eerste instantie werd mijn haar steeds iets lichter gekleurd, daarna moest ik flinke uitgroei laten ontstaan. Op deze plaatsen worden dan verschillende high- en lowlights in astinten geplaatst waardoor langzaamaan het grijze en het gekleurde met elkaar wordt verweven.

## *Hoe lang duurt het om de verandering door te maken?*

In de eerste zes maanden was de verandering eigenlijk het meest confronterend maar daarna was het steeds bijwerken en zag ik het eindresultaat ontstaan. Inmiddels ben ik nu anderhalf jaar verder en wordt het steeds mooier en mooier.

## *Wat kost de ‘Shining Grey’ behandeling?*

Elke ‘Shining Grey’ behandeling is anders en sterk afhankelijk van je haar. In mijn geval, bij langer haar, zullen de kosten schat ik iets hoger liggen dan bij kort haar. Uiteraard kan je vrijblijvend navragen wat ongeveer jouw investering zal zijn. Elk ‘Shining Grey’ stappenplan wordt te allen tijde op maat gemaakt.&nbsp;

![](/uploads/versions/shining-grey---x----844-474x---.png)*Brigit midden in het proces*

## *Wat heeft de verandering met jou als mens gedaan?*

Ik voel me er heel erg goed bij en hoef niet meer onzeker te zijn over mijn uitgroei. Daarnaast heb ik het gevoel dat ik er mooi en natuurlijk uitzie voor mijn 60 jaar en dat dit veel beter past bij mijn huid dan de goudkleurige verf die ik in mijn haar had.

## *Hoe waren de reacties van je omgeving?*

Ik krijg alleen maar positieve reacties van vrouwen, die het eigenlijk stiekem ook wel willen, maar ook van veel mannen. Ze zeggen zelf dat het jonger maakt in plaats van ouder. Stiekem was ik namelijk bang dat ik er echt 10 jaar ouder uit zou zien, maar niets is minder waar.

## *Hoe bevalt het grijze haar?*

Het eindresultaat is prachtig. Het is even een stap om ermee te beginnen, het eerste half jaar was best moeilijk maar daarna zag je het steeds mooier worden, kortom een absolute aanrader voor elke vrouw die nu wellicht op hetzelfde punt staat waar ik ooit begon. Dank je wel kappers van Koffijberg!

Ben jij ook ge&iuml;nteresseerd in het ondergaan van een 'Shining Grey' behandeling, spreek vooral onze kappers hier eens op aan of [maak een afspraak voor een adviesgesprek](http://www.koffijberg.nl/contact/), zodat wij ook voor jou een mooi plan kunnen maken voor de ‘perfect grey look’!

![](/uploads/versions/shining-grey-3---x-5760-3240x---.jpg)*Brigit shines grey!*