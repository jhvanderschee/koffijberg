---
title: Beste Kapsels voor dun haar
image: /uploads/kapper-dun-haar-beste-kapsel-veel-1-1.jpg
alignment: top
---

Dit zijn de beste kapsels voor dun haar
{: .MsoTitle}

Er zit een verschil tussen fijn haar en dun haar. Bij fijn haar ziet het haar er dun en fragiel uit, maar het zegt niets over de hoeveelheid haar op je hoofd. Het kan dus zijn dat je heel veel fijn haar hebt. Bij dun haar heb je fijne haartjes &eacute;n minder haren op je hoofd, waardoor het geen volle bos is. De haarzakjes liggen verder van elkaar vandaan en je ziet de hoofdhuid dan ook meer doorschijnen door het haar heen.

![](/uploads/kapper-dun-haar-beste-kapsel-veel-1.jpg)

In het geval van fijn haar is het belangrijk dat het haar lekker in lagen geknipt wordt. Afhankelijk van de lengte zullen de lagen hierop aangepast moeten worden. Dat betekent dus niet per definitie dat de lagen heel kort moeten zijn, maar juist goed in balans. Zo cre&euml;er je goede volume verdeling in het haar. Want ook fijn haar kan te zwaar worden wanneer de laag te lang is! De maximale lengte is net onder sleutelbeen. Wanneer het haar te lang gedragen wordt, zal het snel slijten door het schuren over de rug en omdat je vaak met de handen erdoor gaat. Deze slijtage vindt ook plaats rondom het gezicht en waar het haar op de schouders valt.

In het geval van dun haar is het belangrijk dat er lagen over elkaar heen vallen in verschillende lengtes. Wanneer je het haar teveel op een lengte draagt, zal je meer accent op de doorschijnende hoofdhuid leggen. Laat je haar ook niet te donker kleuren, anders is er een te groot contrast met je hoofdhuid. De maximale lengte voor dun haar is tot het sleutelbeen, en met een pony of lok zal je haar veel voller lijken. Speelse laagjes zal je haar meer volume geven. Een kortere coupe is ook perfect voor dun haar.

![](blob:https://app.cloudcannon.com/fe2723bb-756c-4c95-90b9-3135db338063)![](/uploads/kapper-dun-haar-beste-kapsel-veel-2.jpg)

Voor zowel fijn als dun haar is het belangrijk dat je een shampoo voor volume gebruikt die dus niet verzwaard. Een leave-in conditioner zal ervoor zorgen dat het haar niet te slap wordt. Gebruik hiervoor bij bijvoorbeeld Absolute volume van Keune Care. Qua styling is de Sea salt spray van Blend en de Volume Powder een geweldige combinatie.