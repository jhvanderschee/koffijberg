---
title: Blogger bezoek
image:
alignment: top
---

Wat is er als busy MOM nou lekkerder dan even een paar uur voor jezelf te hebben? Daarom vind ik het altijd zo’n feest om naar de kapper te gaan! Helemaal als ik mijn haar laat kleuren, is het drie uur even me-time! Een perfecte plek voor een goede haar coupe en dus ME-TIME is Koffijberg Hairdressers in Amsterdam. Mocht je kind een knipbeurt nodig hebben dan kan je hier trouwens ook terecht, want voor kinderen hebben ze een speciaal tarief.

In het verleden heeft Kapsalon Koffijberg onder andere de Global Salon Business Award gewonnen en in 2013 de Coiffure Award. Deze kapsalon bestaat al 40 jaar! Richard Koffijberg startte in 1976 zijn kapsalon in een klein brugwachtershuisje aan de Amstelkade in Amsterdam-Zuid. In 1997 verhuisde de kapsalon naar het veel grotere pand aan de overkant op Scheldestraat 8. Sinds 2009 staan Kimm, de dochter van Richard, en van haar partner Robert aan het roer. Kimm heeft dezelfde passie voor het kappersvak als haar vader. Zij behoort tot de topkappers in Nederland.

Global Color Director

Naast eigenaar is Kimm Global Color Director voor Keune Haircosmetics. Zij is daar verantwoordelijk voor alle educatie op het gebied van haarkleuring, geeft (inter)nationale shows en masterclasses en ontwikkelt de creatieve kleurconcepten voor de nieuwste trendcollecties van Keune. Eigenaren van kapsalons uit heel Nederland laten hun medewerkers trainen door Kimm.

Mijn ervaring

Ik was dan ook helemaal blij dat Kimm mij een haarkleuranalyse gaf! Kimm gaf mij door middel van moodboards en kleurenkragen een professioneel advies en baseerde daarnaast de nieuwe haarkleur op mijn lifestyle en wensen. Ik had wel eens eerder een kleuradvies gehad voor mijn kleding en nog nooit voor mijn haar dus vond dit een extra leuke ervaring! Daarnaast ben ik super mooi gekleurd (check ook mijn uitgroei op de eerste foto’s, het was hoog nodig!). Ik heb best wat uurtjes in de salon gezeten en wat opviel was vooral de persoonlijke aandacht die het team voor hun klanten had! Er waren klanten die er volgens mij al 40 jaar kwamen maar ook een nieuwe klant zoals ik kreeg de juiste aandacht. En daarbij de hele middag lekkere sandwiches! Ook niet onbelangrijk als je zo lang in de stoel zit!

Blow Dry Bar

Ook Koffieberg heeft een Blow Dry Area. Binnen 30 minuten f&ouml;hnen ze je haar of verzorgen een updo. Jij geniet ondertussen van een hapje en een drankje. Je komt met gewassen en droog haar naar de kapsalon. Daar kies je uit een van de looks na een half uurtje verlaat je met een catwalk look de zaak! Ideaal voor busy moms die geen tijd hebben voor een hele knipbuurt maar wel er goed uit willen zien voor een zakelijke meeting of een feestje!

[https://www.citymom.nl/newsmom/koffijberg-hairdressers-amsterdam/](https://www.citymom.nl/newsmom/koffijberg-hairdressers-amsterdam/)