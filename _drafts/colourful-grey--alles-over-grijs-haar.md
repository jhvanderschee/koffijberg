---
title: Colourful grey | alles over grijs haar
image: /uploads/chronologiste-post-1.jpg
alignment: middle
---

## Colourful grey \| alles over grijs haar

&nbsp;

Wat is grijs haar eigenlijk? Een jaar of 8 geleden ben ik er eens ingedoken, want ik kreeg zelf mijn eerste grijze haren en mijn moeder werd onderhand kleur-moe ( zij was al op 30-jarige leeftijd behoorlijk grijs en kleurde het sindsdien).

#### Wat is grijs haar eigenlijk? Een stukje theorie.

Met het verstrijken van de jaren treedt een natuurlijke kleurverandering op: het haar wordt eerst donkerder, vervolgens grijs, dan wit. Deze kleurverandering komt door geleidelijke afname van pigment naarmate er in de haarwortel minder&nbsp;[melanine](https://nl.wikipedia.org/wiki/Melanine)&nbsp;wordt geproduceerd; nieuwe haren groeien dan aan zonder pigment. Melanine bepaalt, kort gezegd, de donkerte van je haarkleur en het karakter van je haarkleur. Hierdoor zal een haarwortel die eenmaal een pigmentloze haar heeft geproduceerd, in principe geen gekleurde haar meer produceren.

#### Pigmentloos

De haar zelf verandert overigens niet van kleur; hij valt uit en wordt vervangen door een pigmentloos exemplaar. Grijs haar wordt veelal als negatief ervaren. Door de jaren heen is dit zo gegroeid. Het is belangrijk om er altijd jong uit te zien, zoals vroeger toen je jong was met je lichtere haren en door de zon natuurlijk opgelichte lokken. Ik schreef al eerder dat naarmate je ouder wordt, je haar donkerder wordt. Dan zetten we vaak high lights om het ‘jeugdige effect’ erin terug te brengen. Wanneer er steeds meer grijze haren komen besluit je het egaal te kleuren.

![](/uploads/grijs-1-1024x724.jpg){: width="1024" height="724"}

#### Stop\!\!\! De tijden zijn anders geworden.

Want waarom ga je steeds meer bij je natuurlijke look vandaan? Omdat de kapper het zegt? Of omdat je beste vriendin het ook doet? Of omdat het gewoon de volgende stap is en je eigenlijk niet beter weet? Maar merk je niet dat je huid ook veranderd van kleur? Dat je misschien meer make-up of andere make-up gaat gebruiken? Dat je huidige haarkleur wat hard wordt bij je huid? Weet je eigenlijk nog wel wat je haarkleur is? Wie zit er eigenlijk onder die haarkleur?

Wanneer je dit leest en denkt ‘tja, inderdaad meerdere van deze vragen zijn op mij van toepassing’,laat je dan eens adviseren door de kapper. Want Colourful You kan ook zijn het omarmen van je grijze haren al dan niet versterkt met nog mooie high\* of low lights\*\*.&nbsp; Of juist op een hele intuïtieve\*\*\* manier je grijze haar meer contrast of diepte geven. Iedereen wordt anders grijs waardoor het juist enorm bijzonder kan zijn. Kortom, maak het bijzonder met of zonder een kleurtechniek van de kapper. Ook kun je grijs extra versterken met een goede coupe die je bijzonder maakt. Bijvoorbeeld een goede korte coupe of een een pony.

![](/uploads/beige-grijs-haar-kapper-amsterdam.jpg){: width="1024" height="724"}

#### Maar hoe neem je de stap naar het omarmen van je eigen grijs? Want je kleurt het al jaren en hoe kom je daarvan af?

Dat is een proces zowel in tijd als mentaal\! Wij hebben in onze salon een heel concept omtrent het laten uitgroeien van grijs haar. Eerst kom je voor een advies en worden alle mogelijkheden besproken en vervolgens wordt een stappenplan gemaakt. Het hangt ook erg af van hoe donker je je haar kleurde en het contrast met daarvan je eigen grijs. Door middel van low light en/of high lights gaan we deze contrasten meer naar elkaar toebrengen.

Nogmaals, hoe lang dit proces duurt is sterk afhankelijk van de lengte van het haar en het contrast tussen de uitgroei en je gekleurde lengtes. Inmiddels hebben wel heel wat dames begeleid in het proces. Een klein percentage is toch weer teruggegaan naar het kleuren van het haar. En dat is natuurlijk helemaal prima. Mijn motto is altijd: als je het niet probeert weet je het niet\! Maar het grootste gedeelte van onze klanten gaat nog steeds met veel plezier ‘grijs’ door het leven. Nogmaals, al dan niet versterkt met kleur.![](/uploads/steal-grey-haar-kapsel-kapper.jpg){: width="1024" height="724"}

Ik noemde al eerder mijn moeder. Zij is één van de eerste geweest die ik begeleid heb in het proces. Om eerlijk te zijn had ik nooit verwacht dat zij dit zou volhouden. Maar het is letterlijk een verademing voor haar.&nbsp; Toen zij haar haar nog kleurde durfde ze na 2 weken de straat bijna niet meer op omdat zij zich schaamde voor haar uitgroei. Ze is prachtig grijs met hele mooie witte lokken langs haar gezicht en de rest van het haar gem&ecirc;leerd grijs. Ze had zelf verwacht dat ze 10 jaar ouder geschat zou worden, maar het is eigenlijk andersom. Dat is toch geweldig?\! Laatst hebben we wat hele lichte high lights in haar haar geplaatst. Ze had haar coupe iets aangepast waardoor haar scheiding anders kwam te vallen en toen oogde haar uitstraling wat donkerder.

Kortom ‘Colourful you’ hoeft niet alleen maar te betekenen dat je je haar helemaal of gedeeltelijk moet kleuren. Ook kleding en make-up zullen misschien aangepast moeten worden. Wij kappers kunnen je daar bij helpen. &nbsp;Het is een proces waar je wat hulp/coaching bij nodig hebt. Het gaat erom dat jouw persoonlijkheid wordt versterkt. Dat jij je lekker voelt bij je haarkleur. Dan straal je zelfvertrouwen uit.

![](/uploads/parel-grijs-haar-kapsel-kapper.jpg){: width="1024" height="724"}

kijk hier voor meer artikelen op [wiewathaar](https://www.wiewathaar.nl/colourful-grey-alles-over-grijs-haar/){: target="_blank"}