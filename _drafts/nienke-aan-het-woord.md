---
title: Nienke aan het woord
image: /uploads/nienke-kapper-amsterdam-blond-haar.png
alignment: top
---


Elke maand staat in deze rubriek een leuke klant van Koffijberg Hairdressers in de spotlight. Vandaag gaan we in gesprek met Nienke (21), een nieuwe klant die onze salon onlangs voor het eerst bezocht. Ze deelt graag haar ervaringen over dit eerste bezoek. Lees je mee?

![](/uploads/versions/nienke-kapper-amsterdam-blond-haar---x----1406-697x---.png)

Hoe was jouw ‘haarsituatie’ voordat je bij ons geknipt of gekleurd werd?
<br>"Mijn haar was zowel qua model als qua kleur saai en rechttoe rechtaan. Ik wist niet meer zo goed hoe ik het moest stylen of f&ouml;hnen. Zelf liet ik altijd highlights zetten en omdat ik al een tijdje geen zilvershampoo meer gebruikt had, was de kleur vrij gelig geworden. Dat past niet echt bij mij."

Waarom wilde je iets anders?
<br>"Ik wilde iets anders omdat ik niet meer wist hoe ik het stylen kon, en de kleur wilde ik wat natuurlijker. Ook was ik op zoek naar een mooi model dat beter bij mijn gezicht past. Ik heb een vrij bol gezicht en wilde graag een kleur en model die mijn gezicht slanker laten lijken."

Hoe heb je het advies ervaren dat jou gegeven werd?
<br>"Nadat ik super werd ontvangen met wat drinken en in de kappersstoel zat, kreeg ik een uitgebreid advies. Als eerste een kleuradvies waarbij er heel goed gekeken werd naar een combinatie van mijn wensen en wat bij mij past. Kleur, de toon van de kleur en diepte kwamen aan bod. Ik heb dit als heel prettig ervaren en ik vertrouwde Koffijberg volledig na dit advies."

Hoe heb je de behandeling bij Koffijberg ervaren?
<br>"Ik voelde me als een prinses. Nog nooit heb ik tijdens het wassen zo comfortabel gelegen in een stoel! Ook werd er continu voor me gezorgd: of ik nog goed zat, of ik nog wat wilde drinken, of ik tevreden was. De medewerkers luisterden volledig naar mijn wensen en iedereen was aardig en gastvrij. Het was een onwijs leuke en positieve ervaring."

![](/uploads/versions/nienke-kapper-amsterdam-blond-haar-actie---x----1288-651x---.png)

&nbsp;Wat vind je van het eindresultaat?
<br>"Ik vond het prachtig! De kleur was koel blond met diepte en mijn haren waren supermooi gekruld. Ik was superblij met het eindresultaat. Precies wat ik in gedachten had! En mijn gezicht lijkt nu smaller, ook niet onbelangrijk."

Hoe ervaar je jouw haar een paar weken na de behandeling?
<br>"Het model van mijn kapsel is nog steeds prima. Ook is mijn haar niet beschadigd door het kleuren. Zo kan ik het weer laten groeien, want ik wil het graag weer langer hebben. Ik ben daarom blij dat er niet te veel van de lengte af is gehaald."&nbsp;

Wil je nog iets kwijt over onze salon of de behandeling?
<br>"Ik was nog nooit bij Koffijberg geweest, dus alles was nieuw voor me. De salon is prachtig, de medewerkers zijn heel vriendelijk en ze hebben veel kennis van het vak. Ik heb tijdens de behandeling enorm genoten en ik ben echt in de watten gelegd."