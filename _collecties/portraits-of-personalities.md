---
title: Portraits of Personalities
date: 2017-06-07 00:00:00
images:
  - image: /uploads/kapper-koffijberg-1.jpg
  - image: /uploads/kapper-koffijberg-2.jpg
  - image: /uploads/kapper-koffijberg-3.jpg
  - image: /uploads/foto-6.jpg
  - image: /uploads/foto-7.jpg
  - image: /uploads/foto-10.jpg
  - image: /uploads/foto-11.jpg
  - image: /uploads/foto-14.jpg
  - image: /uploads/foto-15.jpg
  - image: /uploads/foto-19.jpg
  - image: /uploads/foto-20.jpg
  - image:
---


Amsterdam, 16 mei 2017 -&nbsp; Portraits of Personalities&nbsp; is het bijzondere en intieme portret dat Kimm Koffijberg lanceert. Kimm durft het aan om wie ze is, waar ze voor staat en wat ze dagelijks doet samen te brengen in de afwijkende collectie Portraits of Personalities.

Deze collectie gaat niet om het maken van een fashion statement, maar om de portretten en levens van haar eigen klanten. Portraits of Personalities&nbsp; is een persoonlijk en krachtig statement van de mannen en vrouwen die we allemaal dagelijks op straat tegen kunnen komen. Hun persoonlijkheden laten Kimm en haar team hier stralen. Ondersteund door Koffijbergs handwriting & craftsmanship.

*“Dit jaar heb ik gekozen voor een heel toegankelijke collectie waarvan ik hoop dat iedereen zich in een van de modellen kan herkennen of in hun verhalen. Ik wil dit jaar het accent leggen op de connectie die je als kapper maakt met je klanten. Mijn drive is om door mijn vakmanschap en advies de persoonlijkheid van iemand nog sterker en mooier naar voren te halen. Zodat iemand met behulp van de juiste haarkleur en de juiste coupe in iedere levensfase een krachtig statement af kan geven. Om dit te kunnen benadrukken heb ik in deze collectie niet voor professionele modellen gekozen, maar voor onze eigen klanten. Klanten waar we al langer een band mee hebben en mensen die voor het eerst komen. Met deze collectie voer ik het eerder door mij ontwikkelde I-dentity concept\* helemaal door.”*

Portraits of Personalities:

Portrait of Nienke

![](/uploads/versions/kapper-koffijberg-1-nienke---x----300-451x---.jpg)

(21 jaar, nieuwe klant)

Nienke vond haar haarkleur saai “een en dezelfde kleur” en het model “rechttoe rechtaan”. Ze had problemen met stijlen en f&ouml;hnen en ze wilde graag een natuurlijker uitstraling hebben. Daarnaast vindt ze haar gezicht vrij bol. Haar grote wens was dan ook om een model en kleur te krijgen waardoor haar gezicht smaller lijkt.

**Kniptechniek**

Door het droge haar in de lengtes te twisten en met de effileerschaar knipjes te zetten, lijkt het haar zachter. Doordat Peter de lagen rondom het gezicht wat korter knipt, krijgen de rondingen van haar gezichtsvorm minder aandacht.

**Kleur**

Esmee gebruikt een combinatie van het plaatsen van highlights en lowlights en free hand techniek. De lowlights brengen de natuurlijke donkerblonde kleur weer meer terug in de lengtes. De combinatie van de blonde highlights en free hand techniek zorgt voor een heel natuurlijk resultaat. Nienke was al gewend aan highlights in het verleden. Deze directe kleurplaatsing combineert prachtig met een free hand techniek waarbij je meer diepte aan de aanzet houdt. Dit laatste is belangrijk om haar gezicht optisch smaller te maken. Wanneer Nienke haar haren naar achteren draagt of opgestoken, zie je de natuurlijke donkerblonde haarkleur rondom haar gezicht goed.

**Styling**

Peter legt uit dat het haar goed ‘geprept’ moet worden (Prep spray en Salt mousse van Blend - Keune). Dat legt een stevige basis in het haar en geeft meer mogelijkheden voor de styling. Als je het haar zijn natuurlijke structuur wilt laten behouden is deze voorbereiding al erg fijn. Maar ook laat Peter zien wat je met een grove krultang kunt bereiken. Borstel de krullen door en je hebt weer een heel ander effect.

Nienke: “Het eindresultaat was prachtig: Een mooie koele blonde kleur met diepte en supermooi gekruld.” … “Precies wat ik in mijn hoofd had en niet onbelangrijk: De wens dat mijn gezicht smaller zou lijken is ook echt gelukt.” … “Het was een onwijs leuke en positieve ervaring!”

\*\*\*

Portrait of Ria

![](/uploads/versions/kapper-koffijberg-2--ria---x----300-451x---.jpg)

(67 jaar, meer dan twintig jaar klant bij Koffijberg)

Ria droeg al een tijd halflang en krullend haar en was daar in principe tevreden over. Wel wilde ze wel eens een ‘kortere versie’ van haar model hebben om zo de krul te versterken.

Ria is altijd in voor een grote of kleinere verandering.

**Kniptechniek**

Kimm is er alert op dat ze zichzelf blijft uitdagen door ook trouwe klanten, die ze veel ziet,&nbsp; bij ieder bezoek opnieuw met een frisse blik te adviseren. Na de zomer van 2016 heeft Kimm Ria geadviseerd om haar haren een stuk korter te knippen met een pony, in plaats van de schuine lok die Ria voorheen droeg. Door de lagen zo te knippen dat deze mooi rond en vol op elkaar vallen, maakt Kimm de krul net iets bijzonderder. Juist door de variatie, vindt Ria haar krullen enorm leuk.

**Kleur**

Door de vele en dikke krullen is het belangrijk om niet voor een massieve donkere kleur te kiezen. Cheyenne gebruikt een mooie warme haarkleur die Ria’s huidtint versterkt, die een zachte uitstraling geeft en die ervoor zorgt dat de krul levendig oogt. Ook omdat Ria vaak wisselt van coupe houdt Cheyenne de kleur wat rustiger, en verandert ze die nagenoeg niet. Alleen in de winter plaatst ze wat highlights.

**Styling**

Ria laat haar haar gewoon opdrogen aan de lucht zodat haar krul het best en mooist tot zijn recht komt. Hierbij gebruikt zij alle producten van Keune Care Curl Control. Als het haar droog is, kneedt zij wat Texture cream van Keune Design in het haar om de krul iets te separeren.

Ria: “Ik was verbaasd dat een korter kapsel zo goed stond, Kimm had het echt goed begrepen.” “Ik voel me comfortabel in mijn uiterlijk, ook omdat dit beter bij mijn leeftijd en gezicht past, alhoewel ik vind dat leeftijd er eigenlijk niet toe doet.” Een paar weken na de behandeling: “Het zit nog steeds perfect. Heerlijk weinig onderhoud…” “Ik voel me bevoorrecht om klant te zijn bij Koffijberg want het is toch een intiem gebeuren. Je vertrouwt iemand je uiterlijk toe…Het is net een stukje familie.”

&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp; \*\*\*

Portrait of Melanie

![](/uploads/versions/kapper-koffijberg-3-melanie---x----300-451x---.jpg)

(36 jaar, via haar tante voor het eerst bij Koffijberg)

Melanies haar had geen ‘model’. Vroeger had ze een kort kapsel, waar ze blij mee was. Toen ze haar haren langer liet groeien ,verdwenen model en volume. Ze wilde weer een korte coupe, maar vond het een hele stap.

**Kniptechniek**

Bethlehem snijdt het haar een stuk korter en knipt heel veel luchtigheid in het dikke haar van Melanie. Haar mooie smalle gezichtsvorm en haar persoonlijkheid komen zo veel beter tot hun recht.

**Kleur**

Melanie heeft haar haar nooit eerder gekleurd. Bij de uitgebreide kleuranalyse komt naar voren dat warme haarkleuren haar huidtoon versterken. Bo cre&euml;ert met verschillende kopertinten een balayage in het haar van Melanie. Zo krijgt het haar veel meer diepte en oogt het luchtiger. Omdat het de eerste keer is dat Melanie haar haar laat kleuren, kiest Bo voor niet te heftige kleuren, maar ze speelt wel met verschillende mooie versterkende kleurkarakters.

**Styling**

Melanie kan haar haar nu op verschillende manieren dragen: Naar achteren, met een schuine lok, of met het haar achter het oor. Met de Sea Salt spray van Blend kan ze haar haren lekker luchtig stylen met een f&ouml;hn en haar hand. Doordat er zoveel luchtigheid in het haar is gecre&euml;erd ontstaat een speelse textuur. Met wat Press Wax uit de Design lijn van Keune stylet Bo het haar af.

Melanie over de kleuranalyse: &nbsp;… “- er werd de tijd genomen en samen met mij gekeken naar mijn haar, wat ik zou willen – en daarbij ook gebladerd door wat voorbeelden. Dit hielp enorm,” … “Zo kwamen de beelden in mijn hoofd en jullie idee&euml;n samen. Ik werd aangenaam verrast door jullie idee om mijn haar te kleuren”… “De suggestie om&nbsp; roodtinten te gebruiken was even wennen – alhoewel ik door de kleurentest goed kon zien dat de warme tinten bij mij passen. Wat ik prettig vond, is dat jullie goed hebben aangesloten bij mij – wel wat nieuws, maar niet gelijk een te grote verandering.” …“Ik vind het moeilijk in woorden uit te drukken, maar ik heb het gevoel dat dit meer klopt, bij mij past.”

&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp; \*\*\*

Portrait of Tim

![](/uploads/versions/kapper-koffijberg-5-tim---x----300-451x---.jpg)

(28 jaar, nieuwe klant)

Tim had lang krullend haar dat vaak vettig was omdat hij het met wat vet steil maakte. Differentiatie vindt hij belangrijk. Doordat haar continu groeit, heb je de mogelijkheid om ermee te experimenteren, vindt Tim.

**Kniptechniek**

Omdat Esmee een flink stuk van het haar af gaat knippen, focussen Esmee en Tim zich eerst op het kiezen en vervolgens knippen van een goed passende coupe die ‘on trend’ is: Een mooie ‘fade’ aan de achterkant en de zijpartijen, en die laten oplopen naar langer haar in de bovenpartij. Esmee kiest ervoor om de fade niet te scherp in te zetten.

**Styling**

De styling van het haar maakt de look van Tim nog sterker. Met name door de zijscheiding en doordat het haar schuin achterover is gekamd. Omdat hij krullen heeft, moet hij voor de sleek look de straighttang gebruiken. De Yelly Wax van Keune Design houdt zijn haar in model.

Tim laat sinds kort zijn baard groeien. Esmee adviseert hem hoe hij zijn baard thuis kan onderhouden: Elke dag kammen en de Marocan Argan Oil van So Pure Balance op de baard aanbrengen.

Tim: “Koffijberg gaat veel verder dan een knipbeurt.” “Ik heb nooit geweten dat ik een stijltang kan gebruiken in plaats van mijn haar elke dag steil te maken met vet. Het is echt een gamechanger en ik krijg continu complimenten.” Na een paar weken: “Nog steeds zeer tevreden over het resultaat. Ik zit er zelfs aan te denken om mijn haar te laten verven bij Koffijberg (voor de eerste keer). Succes gegarandeerd.”

&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp; \*\*\*

Portrait of Brigit

![](/uploads/versions/kapper-koffijberg-6-brigit---x----300-451x---.jpg)

(60 jaar, al dertig jaar klant)

Brigit is anderhalf jaar geleden begonnen met ‘Shining grey’. (Een stappenplan van Koffijberg voor vrouwen met gekleurd haar, die op een mooie manier hun grijze haar willen laten uitgroeien.) Brigit is zich gaan realiseren dat ze terug wil naar wie ze daadwerkelijk is. Hierbij past dat ze haar grijze haren laat zien.

**Kleur**

Brigit heeft het stappenplan Shining grey kortgeleden afgerond. We kijken nu elke keer waar haar grijze haar nog wat extra accenten nodig heeft om het bijzonder te maken.

Haar witgrijze strengen rond het gezicht vinden we prachtig. Daar doen we niets meer aan. Daarachter leggen we door middel van grijze lowlights het accent op mooie grijze tinten. Zodat er een mooi natuurlijk contrast ontstaat.

**Styling**

Om het grijze haar mooi fris en koel van toon te houden is het advies om 1 x per week een Silver Reflex shampoo en conditioner van Design te gebruiken. Het weerbarstige stugge haar wordt mooi gepolijst met de Silkening Polish van Keune Care.

Brigit: “Dat ik echt mijn grijze haar wilde laten zien en meer terug wilde naar wie ik ben, heb ik mij pas gerealiseerd nadat ik daar met Kimm een gesprek over had.” “Alles wordt ook goed onderbouwd met moodboards, zodat de plannen ook visueel worden. Ik weet precies waar ik aan toe ben.” “Ik voel mij nu jonger in plaats van ouder.” “Ik vind het heel fijn dat het team van Koffijberg mij in iedere levensfase die ik onderga, altijd kan helpen.” “Ik beschouw ze ook als mijn beautycoach.”

***\* Het concept I-dentity***

*Volume, vorm, kleur en conditie van je haar zeggen veel over wie je bent of over wat je wilt uitstralen. Door je kapsel geef je een stukje van je identiteit prijs.*

*Mooi haar versterkt ook je innerlijk. Het is bewezen dat er een direct verband is tussen je gevoel van eigenwaarde en (de reacties van anderen op) je haar.*

*Daarom heeft Kimm Koffijberg I-dentity ontwikkeld: een totaaladvies voor een nieuwe haarkleur, een nieuw kapsel en bijpassende visagie. I-dentity kijkt verder dan een gezichtsvorm of huidskleur. Ook verder dan de laatste trends. Kapsel en visagie moeten volgens Kimm ook je identiteit en lifestyle in de volle breedte onderstrepen.*

*I-dentity bestaat uit drie onderdelen: Style I-dentity (advies over kapsel en styling), Color I-dentity (haarkleuranalyse) en visagie.*

*De kern van I-dentity is het uitvoerige gesprek tussen klant en daarvoor speciaal getrainde stylist. Tools als een vragenlijst, moodboards en kleurenkragen helpen om het gesprek te verdiepen en elkaar goed te begrijpen. Uiterlijk, wensen, sterke en zwakke punten en algehele lifestyle worden uitvoerig besproken. Evenals de aanleiding om een verandering te willen ondergaan.*

*Op basis van alle informatie en de eigen indrukken komt de professional tot een heel persoonlijk I-dentity advies. Bedoeld als&nbsp; aanmoediging en ondersteuning voor de klant om een persoonlijke statement af te geven. En met de mogelijkheid voor de klant om zelfverzekerder en mooier door het leven te gaan.*